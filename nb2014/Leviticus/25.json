{
  "book": "Leviticus",
  "chapter": 25,
  "verses": [
    {
      "verse": 1,
      "text": "Dan spreekt de Ene tot Mozes\nop de berg Sinaï en zegt:"
    },
    {
      "verse": 2,
      "text": "spreek\ntot de zonen Israëls en zeg tot hen:\nwanneer ge kómt in het land\ndat ik u ga geven,\nlaat het land dan sabbat houden,\neen sabbat voor de Ene ."
    },
    {
      "verse": 3,
      "text": "Zes jaren bezaai je je veld,\nzes jaren snoei je je wijngaard\nen zamel je haar opbrengst in."
    },
    {
      "verse": 4,
      "text": "In het zevende jaar\nzal het sjabbat sjabbatoon wezen voor het land,\neen sabbat voor de Ene ;\nje veld zul je niet bezaaien\nen je wijngaard niet snoeien!"
    },
    {
      "verse": 5,
      "text": "Wat er opschiet nadat je gemaaid hebt zul je niet afmaaien\nen de druiven waarvan je je moet onthouden zul je niet afsnijden;\neen jaar van sjabbatoon zal het wezen voor het land."
    },
    {
      "verse": 6,
      "text": "De sabbat van het land zal u tot spijze wezen,-\nvoor jou, je dienaar en je dienstmaagd;\nvoor je dagloner en de bijwoner\ndie bij jou te gast zijn;"
    },
    {
      "verse": 7,
      "text": "voor je vee\nen voor wat in het wild leeft op het land\nzal heel zijn opbrengst wezen, om te eten."
    },
    {
      "verse": 8,
      "text": "Tellen zul je je\nzeven sabbatten van járen,- zeven jaren\nzevenmaal;\nwezen zullen voor jou\nde dagen van zeven sabbatten van jaren:\nnegenenveertig jaar."
    },
    {
      "verse": 9,
      "text": "Laat dan rondgaan:\neen ramshoorn met geschal, bij de zevende nieuwemaan\nop de tiende na nieuwemaan;\nop de ‘dag van de verzoeningen’,\nlaat ge een ramshoorn rondgaan in heel uw land."
    },
    {
      "verse": 10,
      "text": "Héiligen zult ge\nhet jaar van de vijftig jaar,\nen vrijlating uitroepen in het land voor al zijn bewoners:\neen joveel zal het voor u wezen,-\nterugkeren zult ge\nieder naar zijn stek,-\nieder naar zijn familie keert ge terug!"
    },
    {
      "verse": 11,
      "text": "zal het jaar van de vijftig jaar voor u wezen:\nge zult niet zaaien,-\nwat daarin spontaan opschiet zult ge niet maaien, en\nwaarvan ge u moet onthouden, dat zult ge niet afsnijden."
    },
    {
      "verse": 12,
      "text": "Want joveel is het,- iets van\nheiliging zal het voor u wezen;\nzó van het veld\nmoogt ge zijn opbrengst wel eten."
    },
    {
      "verse": 13,
      "text": "In dit jaar van de joveel\nkeert ge terug,\nieder naar zijn eigen stek."
    },
    {
      "verse": 14,
      "text": "Wanneer ge iets verkoopt, bij een verkoop aan je maat,\nof iets aankoopt uit de hand van je maat:\ndan zult ge elkaar -man en broeders- niet benadelen."
    },
    {
      "verse": 15,
      "text": "Rekenend met het getal van jaren ná de joveel\nkoop je iets bij je maat;\nrekenend met het aantal jaren van opbrengst\nverkoopt hij iets aan jou."
    },
    {
      "verse": 16,
      "text": "Naarmate het méér jaren zijn\nzal hij zijn koopprijs vermeerderen,\nen naarmate het minder jaren zijn\nvermindert hij zijn koopprijs;\nwant een aantal ópbrengsten\nis het wat hij aan jou verkoopt."
    },
    {
      "verse": 17,
      "text": "Ge zult elkaar -man en maat- niet benadelen,-\nontzag zul je hebben voor je God;\nwant ik, de Ene , ben je God!"
    },
    {
      "verse": 18,
      "text": "Dóen zult ge mijn inzettingen,-\nmijn rechtsregels zult ge bewaken en ze dóen;\ndan zult ge veilig wonen in het land."
    },
    {
      "verse": 19,
      "text": "Geven zal het land zijn vrucht\nen eten zult ge tot verzadiging;\nzetelen zult ge daarin in veiligheid."
    },
    {
      "verse": 20,
      "text": "Wanneer ge zult zeggen\n‘wat moeten we eten in het zevende jaar?-\nzie, we zaaien niet\nen zamelen onze opbrengst niet in…’,"
    },
    {
      "verse": 21,
      "text": "dan zal ik in het zesde jaar\nmijn zegen over u gebieden;\ndie maakt de opbrengst goed\nvoor drie jaren."
    },
    {
      "verse": 22,
      "text": "Zááien zult ge pas weer\nin het achtste jaar,-\neten zult ge van de oude opbrengst;\ntot aan het negende jaar,-\ntot de opbrengst dáárvan binnenkomt\nzult ge de oude eten."
    },
    {
      "verse": 23,
      "text": "Het land\nmag nooit voor immer worden verkocht,\nwant van mij is het land;\nwant zwervers en bijwoners zijt gij bij mij."
    },
    {
      "verse": 24,
      "text": "Bij al het land dat uw eigendom is\nzult ge de mogelijkheid van ‘lossing’ geven voor het land."
    },
    {
      "verse": 25,
      "text": "Stel, er raakt een broeder van jou aan lager wal\nen hij heeft iets van zijn eigendom moeten verkopen:\nlaat dan zijn ‘losser’ komen die hem het naaste staat\nen loskopen\nwat zijn broeder heeft verkocht."
    },
    {
      "verse": 26,
      "text": "En stel,\nvoor iemand is er géén ‘losser’,-\nmaar zijn hand wordt weer toereikend\nen hij heeft genoeg gevonden om zelf los te kopen,"
    },
    {
      "verse": 27,
      "text": "dan verrekent hij de jaren na zijn verkoop,\nbrengt wat overblijft terug\naan de man aan wie hij het heeft verkocht,-\nen keert terug naar zijn bezit."
    },
    {
      "verse": 28,
      "text": "En als zijn hand\ngenoeg\nom hem terug te geven níet heeft gevonden,\ndan blijft zijn verkoop\nin de hand van die hem heeft gekocht\ntot aan het jaar van de joveel ;\nbij de joveel komt het vrij\nen keert het bij hem in eigendom terug."
    },
    {
      "verse": 29,
      "text": "Stel, iemand\nverkoopt een woonhuis in een bemuurde stad,-\nblíjven zal zijn recht op ‘lossing’\ntot een vol jaar nadat hij het verkocht;\nal die dagen blijft zijn recht op lossing."
    },
    {
      "verse": 30,
      "text": "Als er niet wordt ingelost\ntot voor hem een vol jaar\nis verstreken,\nblijft het huis in de stad -ook een zonder muur-\nvoor immer staan op naam van die het gekocht heeft,- tot in zijn komende generaties;\nhet komt niet vrij bij de joveel ."
    }
  ],
  "translation": "NB"
}