{
  "book": "Leviticus",
  "chapter": 7,
  "verses": [
    {
      "verse": 1,
      "text": "En dít is het onderricht\nvoor de verontschuldigingsgave;\neen heiligdom van heiliging is die."
    },
    {
      "verse": 2,
      "text": "Op de plaats\nwaar ze de opgangsgave kelen\nzullen ze ook de verontschuldigingsgave kelen;\nzijn bloed zal hij rondom over het altaar sprenkelen."
    },
    {
      "verse": 3,
      "text": "Al zijn vet zal hij doen naderen, apart van hem;\nde staart en\nhet vet dat het ingewand overdekt."
    },
    {
      "verse": 4,
      "text": "Ook de twee nieren\nen het vet dat over hen ligt,\ntegen de lendenen;\nde kwab tegen de lever,-\ngelijk met de nieren moet hij die verwijderen."
    },
    {
      "verse": 5,
      "text": "In rook doen opgaan zal de priester dat alles op het altaar\nals vuuroffer voor de Ene ;\neen verontschuldiging is dat."
    },
    {
      "verse": 6,
      "text": "Al wat mannelijk is bij de priesters, die zullen hem opeten;\nop een heilige plaats zal hij worden gegeten,-\neen heiligdom van heiliging is hij."
    },
    {
      "verse": 7,
      "text": "Zoals de ontzondiging, zo de verontschuldiging:\néénzelfde onderricht geldt voor hen;\nde priester die daarmee verzoening vraagt, voor hem zal hij wezen."
    },
    {
      "verse": 8,
      "text": "De priester\ndie iemands opgangsgave doet naderen:\nde huid van de opgangsgave die hij heeft doen naderen,\nvoor de priester, voor hem zal die wezen."
    },
    {
      "verse": 9,
      "text": "En elke broodgift\ndie in de oven wordt gebakken\nen alles wat wordt klaargemaakt in een kookpan of op een bakplaat:\nvoor de priester die haar doet naderen, voor hem zal zij wezen."
    },
    {
      "verse": 10,
      "text": "Maar elke broodgift, geweekt in de olijfolie of droog:\nvoor álle zonen van Aäron zal die wezen, voor iemand zelf zo goed als voor zijn broeders!"
    },
    {
      "verse": 11,
      "text": "En dit is het onderricht voor het offer van de vredesgaven,-\ndat hij zal doen naderen tot de Ene ."
    },
    {
      "verse": 12,
      "text": "Als hij bij een dankzegging\niets doet naderen,\ndoen naderen zal hij bíj het offer van de dank:\nongegiste koeken, geweekt in de olijfolie en\nongegiste wafels, gezalfd met de olijfolie;\nen van aangemengd volkorenmeel\nkoeken geweekt in de olijfolie."
    },
    {
      "verse": 13,
      "text": "Op koeken van gegist brood\nbrengt hij zijn toenadering nabij;\nbij het dankoffer van zijn vredesgaven."
    },
    {
      "verse": 14,
      "text": "Doen naderen zal hij daaruit één uit elke toenaderingsgave\nals heffing voor de Ene ;\nvoor de priester\ndie het bloed van de vredesgaven sprenkelt, voor hem zal die wezen."
    },
    {
      "verse": 15,
      "text": "Het vlees\nvan het dankoffer bij zijn vredesgaven\nzal op de dag van zijn toenadering worden gegeten;\nniets laat hij daarvan liggen tot ’s ochtends."
    },
    {
      "verse": 16,
      "text": "Maar als het offer van zijn toenadering\neen gelofte is, of een eigen aandrift:\nop de dag dat hij zijn offerdier doet naderen zal het worden gegeten;\nde volgende morgen\nkan wat ervan over is worden gegeten."
    },
    {
      "verse": 17,
      "text": "Maar wat er dan nog overblijft van het vlees van het offerdier\nzal op de derde dag\nin het vuur worden verbrand."
    },
    {
      "verse": 18,
      "text": "Als er bij het eten toch gegeten wordt van het offervlees van een vredesgave op de derde dag,\nis dat niet welgevallig;\ndie het heeft doen naderen,\nhem wordt het niet toegerekend, iets van bederf zal het wezen;\nde ziel die ervan eet heeft haar onrecht te dragen!"
    },
    {
      "verse": 19,
      "text": "Het vlees\ndat in aanraking komt met enigerlei besmetting zal niet worden gegeten,-\nin het vuur wordt het verbrand;\nmaar van het vlees geldt wél:\nal wie rein is kan vlees eten."
    },
    {
      "verse": 20,
      "text": "Maar de ziel die vlees eet\nvan een vredesoffer voor de Ene\nen smet van hem daarover brengt:\nafgesneden worde die ziel van haar medemensen!"
    },
    {
      "verse": 21,
      "text": "En een levende ziel, stel, komt in aanraking met welke besmetting ook:\nmet de besmetting van een mens of met besmet vee\nof met welke besmettende gruwel dan ook,\nen hij heeft gegeten van het vlees van een vredesoffer voor de Ene :\nafgesneden worde die ziel van haar medemensen!"
    },
    {
      "verse": 22,
      "text": "Dan spreekt de Ene tot Mozes en zegt:"
    },
    {
      "verse": 23,
      "text": "spreek tot de zonen Israëls en zeg:\nalle vet van os, schaap of geit zult ge niet eten!"
    },
    {
      "verse": 24,
      "text": "Vet van een van ouderdom gestorven dier of vet van iets verscheurds\nkan worden klaargemaakt voor elk werk;\nmaar eten: ge zult het niet eten!"
    },
    {
      "verse": 25,
      "text": "Ja, al wie vet eet\nvan een stuk vee\nwaarvan hij als toenadering een vuuroffer brengt aan de Ene :\nafgesneden worde de ziel die dat eet van haar medemensen!"
    },
    {
      "verse": 26,
      "text": "Alle bloed zult ge níet eten,\noveral waar ge komt te zitten,-\nnoch van gevogelte noch van vee."
    },
    {
      "verse": 27,
      "text": "Alle ziel die welk bloed dan ook opeet:\nafgesneden worde die ziel van haar medemensen!"
    },
    {
      "verse": 28,
      "text": "Dan spreekt de Ene tot Mozes en zegt:"
    },
    {
      "verse": 29,
      "text": "spreek tot de zonen Israëls en zeg:\nhij die het offerdier van zijn vredesgaven doet naderen\ntot de Ene ,\nkome als zijn toenadering tot de Ene met iets van het offer van zijn vredesgaven."
    },
    {
      "verse": 30,
      "text": "Zijn eigen handen doen komen\nde vuuroffers voor de Ene ;\nhet vet zal hij gelijk met het borststuk doen komen,\nhet borststuk\nom daarmee te wuiven\nals een wuiving voor het aanschijn van de Ene ."
    }
  ],
  "translation": "NB"
}