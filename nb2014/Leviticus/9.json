{
  "book": "Leviticus",
  "chapter": 9,
  "verses": [
    {
      "verse": 1,
      "text": "Het geschiedt op de achtste dag:\nals Mozes\nAäron en zijn zonen\nen Israëls oudsten bijeengeroepen heeft,"
    },
    {
      "verse": 2,
      "text": "zegt hij tot Aäron:\nneem een stierkalf, de zoon van een rund, voor een ontzondiging, en een ram voor een opgang,- volmaakte dieren;\nlaat ze naderen tot het aanschijn van de Ene ;"
    },
    {
      "verse": 3,
      "text": "en tot de zonen Israëls zul je spreken en zeggen:\nneemt een geitensater voor een ontzondiging,\neen stierkalf en een bok, zonen van een jaar, volmaakte dieren voor een opgangsgave;"
    },
    {
      "verse": 4,
      "text": "ook een os en een ram voor een vredesgave\nom te offeren aan het aanschijn van de Ene\nen een broodgift, geweekt in de olijfolie;\nwant vandáág\nzal de Ene zich aan u laten zien!"
    },
    {
      "verse": 5,
      "text": "Ze nemen\ndat wat Mozes heeft geboden\nmee naar het aanschijn van de tent van samenkomst;\nze naderen, heel de samenkomst,\nen stellen zich op\nvoor het aanschijn van de Ene ."
    },
    {
      "verse": 6,
      "text": "Dan zegt Mozes:\ndít is het woord dat de Ene heeft geboden dat ge zult doen;\ndan zal zich aan u laten zien: de glorie van de Ene ."
    },
    {
      "verse": 7,
      "text": "Mozes zegt tot Aäron:\nnader tot het altaar en maak klaar\njouw ontzondigingsgave en jouw ‘opgang’,\nen vraag verzoening ten gunste van jouzelf en ten gunste van de gemeente;\nmaak klaar\nde toenadering van de gemeente en vraag verzoening ten gunste van hen,\nzoals geboden heeft de Ene !"
    },
    {
      "verse": 8,
      "text": "Aäron nadert tot het altaar,\nen keelt het stierkalf voor de ontzondiging dat het zijne is."
    },
    {
      "verse": 9,
      "text": "Dan doen de zonen van Aäron het bloed naderen\ntot hem;\nhij doopt zijn vinger in het bloed\nen geeft het prijs over de horens van het altaar;\nhet (overige) bloed heeft hij uitgestort\ntegen de voet van het altaar."
    },
    {
      "verse": 10,
      "text": "Het vet, de nieren en de kwab aan de lever van de ontzondigingsgave\nheeft hij in rook doen opgaan op het altaar;\nzoals de Ene Mozes heeft geboden."
    },
    {
      "verse": 11,
      "text": "Het vlees en de huid\nheeft hij verbrand in het vuur,\nbuiten de legerplaats."
    },
    {
      "verse": 12,
      "text": "Dan keelt hij de opgangsgave;\nAärons zónen reiken hem het bloed aan\nen hij sprenkelt dat rondom over het altaar."
    },
    {
      "verse": 13,
      "text": "Ze hebben de opgangsgave\naan hem aangereikt in haar verschillende delen, en de kop;\ndan laat hij haar in rook opgaan op het altaar."
    },
    {
      "verse": 14,
      "text": "Hij wast het ingewand en de poten schoon;\nhij laat die in rook opgaan bij de opgangsgave, op het altaar."
    },
    {
      "verse": 15,
      "text": "Dan laat hij naderen\nde toenadering van de gemeente;\nhij neemt\nde sater van de ontzondiging voor de gemeente,\nkeelt hem en vraagt met hem ontzondiging zoals met de eerste."
    },
    {
      "verse": 16,
      "text": "Dan laat hij de opgangsgave naderen;\nhij maakt die klaar overeenkomstig de regel."
    },
    {
      "verse": 17,
      "text": "Hij brengt nabij:\nde broodgift;\nhij neemt een handpalm vol daaruit\nen laat dat in rook opgaan op het altaar,-\nonverminderd de opgangsgave van ’s morgens."
    },
    {
      "verse": 18,
      "text": "Hij keelt dan de os en de ram\nvan het vredesoffer van de gemeente;\nAärons zónen reiken hem het bloed aan\nen hij sprenkelt het rondom over de offertafel."
    },
    {
      "verse": 19,
      "text": "De vetdelen uit de os,\nen uit de ram,\nhet staartstuk, dat de ingewanden overdekt, de nieren\nen de kwab aan de lever:"
    },
    {
      "verse": 20,
      "text": "ze leggen de vetdelen op de borststukken;\nhij laat de vetdelen in rook opgaan op het altaar."
    },
    {
      "verse": 21,
      "text": "Met de borststukken\nen de rechterschenkel\nheeft Aäron eerst gewuifd in een wuiven voor het aanschijn van de Ene ,-\nzoals Mozes heeft geboden."
    },
    {
      "verse": 22,
      "text": "Dan heft Aäron zijn handen op naar de gemeente en zegent hen;\nhij komt naar beneden,-\nna het klaarmaken van de ontzondiging, de opgang en de vredesgaven."
    },
    {
      "verse": 23,
      "text": "Mozes gaat met Aäron in tot de tent van samenkomst;\nals ze naar buiten komen\nzegenen ze de gemeente;\ndan laat de glorie van de Ene\nzich zien aan heel de gemeente."
    },
    {
      "verse": 24,
      "text": "Er gaat een vuur uit van voor het aanschijn van de Ene ,\nen dat verteert op het altaar\nde opgangsgave en de vetdelen;\nals heel de gemeente dat ziet,\njuichen ze en\nvallen ze neer op hun aanschijn."
    }
  ],
  "translation": "NB"
}