{
  "book": "Leviticus",
  "chapter": 24,
  "verses": [
    {
      "verse": 1,
      "text": "Dan spreekt de Ene tot Mozes en zegt:"
    },
    {
      "verse": 2,
      "text": "gebied\nde zonen Israëls\ndat ze naar jou meenemen: zuivere, gestoten olie van de olijf, voor de verlichting,-\nom licht te ontsteken, altijd."
    },
    {
      "verse": 3,
      "text": "Buiten het voorhangsel voor de overeenkomst in de tent van samenkomst\nzal Aäron van avond tot morgen daarvoor zorgen, voor het aanschijn van de Ene , altijd;\neen inzetting van eeuwig voor al uw generaties!"
    },
    {
      "verse": 4,
      "text": "Op de kandelaar, de reine,\nzal hij de lampen verzorgen voor het aanschijn van de Ene , altijd."
    },
    {
      "verse": 5,
      "text": "Volkorenmeel zul je nemen\nen daarvan bakken twaalf challes,- broodkoeken ;\ntwee tienden\nmoet het wezen per één challe."
    },
    {
      "verse": 6,
      "text": "Neerleggen zul je ze in twee rijen, zes per rij;\nop de reine tafel, voor het aanschijn van de Ene ."
    },
    {
      "verse": 7,
      "text": "Als toegift leg je op elke rij zuivere witte wierook;\nwezen zal die, mét het brood voor goede gedachtenis,\neen vuuroffer voor de Ene ."
    },
    {
      "verse": 8,
      "text": "Op de sabbatdag en weer op de sabbatdag\nzal hij het verzorgen voor het aanschijn van de Ene , altijd,-\nvoor de zonen Israëls een verbondsplicht voor eeuwig!"
    },
    {
      "verse": 9,
      "text": "Wezen zal het voor Aäron en voor zijn zonen,-\neten zullen die het op een heilige plaats;\nwant\neen heiligdom van heiliging is het voor hem uit de vuuroffers van de Ene ,- een inzetting voor eeuwig."
    },
    {
      "verse": 10,
      "text": "Er trekt als zoon van een Israëlitische vrouw iemand uit\ndie de zoon is van een Egyptische man,\ntussen de Israël-zonen;\nin het legerkamp vliegen ze elkaar in de haren,\ndie zoon van de Israëlitische\nen een man die gewoon * Letterlijk: de. Israëliet is."
    },
    {
      "verse": 11,
      "text": "Dan tast de zoon van de Israëlitische vrouw de Naam aan\nen vervloekt die;-\nze komen met hem tot Mozes;\nde naam van zijn moeder is Sjelomiet, dochter van Divri, van de stam Dan."
    },
    {
      "verse": 12,
      "text": "Ze voeren hem weg, in bewaring,-\nom zich af te zonderen bij de mond van de Ene ."
    },
    {
      "verse": 13,
      "text": "Dan spreekt de Ene tot Mozes en zegt:"
    },
    {
      "verse": 14,
      "text": "leid die vervloeker uit\nnaar buiten de legerplaats en\nlaten allen die het gehoord hebben met hun handen steunen op zijn hoofd;\nstenigen zullen ze hem, heel de samenkomst!"
    },
    {
      "verse": 15,
      "text": "En tot de zonen Israëls zul je spreken en zeggen:\nman voor man: wanneer er een zijn God vervloekt heeft hij zijn zonde te drágen;"
    },
    {
      "verse": 16,
      "text": "wie de naam van de Ene aantast zal ter dood gebracht worden;\nstenigen, ja stenigen moeten ze hem, heel de samenkomst;\nzowel de zwerver als de landgenoot,-\nom zijn aantasting van de Naam wordt hij ter dood gebracht."
    },
    {
      "verse": 17,
      "text": "Stel: een man\nslaat welke mensenziel ook dood:\nhij wordt ter dood gebracht."
    },
    {
      "verse": 18,
      "text": "En wie een dierenziel doodslaat, moet haar vergoeden,\nmet een ziel voor een ziel."
    },
    {
      "verse": 19,
      "text": "Stel: een man\nbrengt zijn maat letsel toe:\nzoals hij heeft gedaan,\nzó zal aan hem worden gedaan."
    },
    {
      "verse": 20,
      "text": "Met een breuk voor een breuk,\neen oog voor een oog,\neen tand voor een tand;\nzoals hij die mens letsel heeft toegebracht,\nzó wordt het toegebracht aan hem."
    },
    {
      "verse": 21,
      "text": "Wie een beest doodslaat kan dat vergoeden;\nwie een mens doodslaat, wordt gedood."
    },
    {
      "verse": 22,
      "text": "Eén rechtspraak zal er bij u wezen,\nzoals voor de zwerver zal het voor de landgenoot wezen;\nwant ik, de Ene , ben uw God!"
    },
    {
      "verse": 23,
      "text": "Dan spreekt hij, Mozes,\nde zonen Israëls toe\nen leiden ze de vervloeker uit\nnaar buiten de legerplaats,\nen brengen hem om met steniging;\nde zonen Israëls hebben gedáán\nzoals de Ene Mozes heeft geboden."
    }
  ],
  "translation": "NB"
}