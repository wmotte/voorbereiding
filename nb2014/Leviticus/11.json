{
  "book": "Leviticus",
  "chapter": 11,
  "verses": [
    {
      "verse": 1,
      "text": "Dan spreekt de Ene tot Mozes\nen tot Aäron en zegt tot hen:"
    },
    {
      "verse": 2,
      "text": "spreekt tot de zonen Israëls en zegt:\ndít is wat er leeft dat ge moogt eten\nvan alle gedierte op de aarde!"
    },
    {
      "verse": 3,
      "text": "Alles\nwat als hoefdier een hoef draagt\nen een scheuring inscheurt in de hoeven,-\nen herkauwsel omhoogbrengt bij de dieren,\ndát moogt ge eten."
    },
    {
      "verse": 4,
      "text": "Dus déze zult ge níet eten\nvan de opbrengers van herkauwsel\nen de hoefdragende hoefdieren:\nde kameel,- want herkauwselopbrenger is hij wel\nmaar aan de hoef is hij geen hoefsplijter;\nbesmet is hij voor u!"
    },
    {
      "verse": 5,
      "text": "En de klipdas,-\nwant een opbrenger van herkauwsel is hij wel\nmaar wat betreft de hoef draagt hij geen hoef;\nbesmet is hij voor u!"
    },
    {
      "verse": 6,
      "text": "En de haas,-\nwant een opbrengster van herkauwsel is zij wel\nmaar wat betreft de hoef draagt zij geen hoef;\nbesmet is zij voor u!"
    },
    {
      "verse": 7,
      "text": "En het zwijn,- want een hoefdragend hoefdier is het wel,\nen het heeft wel een scheuring ingescheurd in de hoef,\nmaar het herkauwt geen herkauwsel;\nbesmet is het voor u!"
    },
    {
      "verse": 8,
      "text": "Van hun vlees zult ge niet eten\nen hun lijk zult ge niet aanraken:\nbesmet zijn zij voor u!"
    },
    {
      "verse": 9,
      "text": "Dít moogt ge eten\nvan alles in het water:\nalles met vinnen en schubben in het water,-\nin de zeeën en in de beken, die moogt ge eten."
    },
    {
      "verse": 10,
      "text": "En alles zónder vinnen en schubben\nin de zeeën en in de beken,\nvan al wat er wemelt in het water\nen van alle levende ziel in het water:\neen gruwel zijn die voor u!"
    },
    {
      "verse": 11,
      "text": "Een gruwel zullen ze voor u wezen;\nvan hun vlees zult ge niet eten\nen van hun lijk zult ge gruwen;"
    },
    {
      "verse": 12,
      "text": "alles zonder vinnen en schubben in het water,-\neen gruwel is dat voor u!"
    },
    {
      "verse": 13,
      "text": "En van deze zult ge gruwen bij de vogels,-\nze mogen niet gegeten worden, een gruwel zijn zij:\nde gieradelaar, de splijthoefgier\nen de zeearend;"
    },
    {
      "verse": 14,
      "text": "de gaffelgier en\nde havik in haar soorten;"
    },
    {
      "verse": 15,
      "text": "alles wat raaf is in zijn soorten;"
    },
    {
      "verse": 16,
      "text": "de ‘steppendochter’,\nde slagstruis en de kokmeeuw;\nen de sperwer in zijn soorten;"
    },
    {
      "verse": 17,
      "text": "de bekeruil, de visdief en de velduil;"
    },
    {
      "verse": 18,
      "text": "de vleermuis, de roerdomp en de reiger;"
    },
    {
      "verse": 19,
      "text": "de vroomvogel,\nde kraanvogel in haar soorten;\nde brokkelspecht en de vouwvleermuis."
    },
    {
      "verse": 20,
      "text": "Alle gevleugelde gewemel\ndat zich voortbeweegt op een viertal:\neen gruwel is dat voor u!"
    },
    {
      "verse": 21,
      "text": "Alleen deze soort moogt ge eten\nvan alle gewriemel onder de vogels\ndat zich voortbeweegt op een viertal:\ndie boven zijn voeten een paar poten heeft\nom daarmee over de aarde te springen!"
    },
    {
      "verse": 22,
      "text": "Déze uit hen moogt ge eten:\nde veelvraat-sprinkhaan in zijn soorten\nen de korfhaan in zijn soorten;\nhet sprinkpaard in zijn soorten en\nde knaagbek in zijn soorten."
    },
    {
      "verse": 23,
      "text": "Alle gewriemel onder de vogels\ndat alleen vier vóeten heeft:\neen gruwel is dat voor u!"
    },
    {
      "verse": 24,
      "text": "En aan déze maakt ge u besmet,-\nieder die hun lijk aanraakt wordt besmet, tot de avond"
    },
    {
      "verse": 25,
      "text": "en ieder die iets meedraagt van hun lijk\nmoet zijn gewaden wassen en is besmet tot de avond:"
    },
    {
      "verse": 26,
      "text": "aan alle gedierte\ndat wat de hoef betreft hoefdragend is\nmaar de inscheuring niet inscheurt\nof het herkauwsel niet omhoogbrengt,-\nbesmet zijn zij voor u;\nal wie ze aanraakt wordt besmet!"
    },
    {
      "verse": 27,
      "text": "En alles wat zich voortbeweegt op z’n zoolholtes\nonder al wat leeft dat zich voortbeweegt op een víertal,\nbesmet zijn die voor u;\nal wie hun lijk aanraakt is besmet tot de avond."
    },
    {
      "verse": 28,
      "text": "En wie hun lijk opraapt\nmoet zijn gewaden wassen en zal besmet zijn tot de avond;\nbesmet zijn zij voor u!"
    },
    {
      "verse": 29,
      "text": "Dit is voor u wat besmet is\nbij het gewemel dat wriemelt over de áárde:\nde mol, de rat en de pad in hun soorten;"
    },
    {
      "verse": 30,
      "text": "de egel, de salamander en de hagedis;\nde kameleon en de veldmuis."
    }
  ],
  "translation": "NB"
}