{
  "book": "Leviticus",
  "chapter": 8,
  "verses": [
    {
      "verse": 1,
      "text": "Dan spreekt de Ene tot Mozes en zegt:"
    },
    {
      "verse": 2,
      "text": "neem Aäron en zijn zonen met hem, de gewaden\nen de olijfolie voor de zalving;\nde var voor de ontzondiging,\nde twee rammen en\nde korf met de matses;"
    },
    {
      "verse": 3,
      "text": "heel de samenkomst, vergader die,-\nbij de ingang van de tent van samenkomst."
    },
    {
      "verse": 4,
      "text": "Dan dóet Mozes\nzoals de Ene hem heeft geboden,-\nen vergadert de samenkomst zich\nbij de ingang van de tent van samenkomst."
    },
    {
      "verse": 5,
      "text": "Mozes zegt tot de samenkomst:\ndít is het woord\ndat de Ene heeft geboden om te doen!"
    },
    {
      "verse": 6,
      "text": "Dan doet Mozes naderen\nAäron, en zijn zonen;\nen wast hen met het water."
    },
    {
      "verse": 7,
      "text": "Hij geeft de mantel over hem zijn plaats\nen omgordt hem met de band;\nhij trekt hem het overkleed aan en geeft daarover de efod zijn plaats;\nhij omgordt hem\nmet het kunstwerk van de efod\nen bindt hem daarmee de efod om."
    },
    {
      "verse": 8,
      "text": "Dan legt hij daarop het borstschild;\nhij geeft in het borstschild plaats\nde oeriem en de toemiem ."
    },
    {
      "verse": 9,
      "text": "Hij zet de tulband op zijn hoofd;\nhij zet op de tulband aan de voorkant van zijn aanschijn\nde bloesemplaat van goud, de wijkrans van het heiligdom,-\nzoals de Ene aan Mozes heeft geboden."
    },
    {
      "verse": 10,
      "text": "Dan neemt Mozes de olijfolie voor de zalving\nen zalft de woning en al wat daarin is;\nzo heiligt hij dat alles."
    },
    {
      "verse": 11,
      "text": "Hij sprenkelt iets daarvan over het altaar, zeven malen;\nzo zalft hij het altaar en al zijn gerei,\nhet wasbekken en zijn onderstel, om dat alles te heiligen."
    },
    {
      "verse": 12,
      "text": "Hij giet iets van de zalvingsolie\nover het hoofd van Aäron;\nzo zalft hij hem, om hem te heiligen."
    },
    {
      "verse": 13,
      "text": "Dan doet Mozes de zonen van Aäron naderen,\ntrekt ze mantels aan, omgordt ze met een band\nen windt ze mijters om,-\nzoals de Ene aan Mozes heeft geboden."
    },
    {
      "verse": 14,
      "text": "Hij laat aantreden de var voor de ontzondiging;\ndan steunt Aäron, en zijn zonen ook, met hun handen\nop de kop van de var voor de ontzondiging."
    },
    {
      "verse": 15,
      "text": "Hij keelt hem\nen Mozes neemt het bloed en geeft dat prijs over de horens van het altaar, rondom, met zijn vinger;\nzo ontzondigt hij het altaar;\nhet (overige) bloed\nheeft hij uitgestort tegen de voet van het altaar;\nzo heiligt hij het om daarop verzoening te vragen."
    },
    {
      "verse": 16,
      "text": "Hij neemt\nal het vet\ndat over het ingewand ligt,\nde kwab aan de lever,\nde twee nieren en hun vet;\ndat laat Mozes in rook opgaan op het altaar."
    },
    {
      "verse": 17,
      "text": "De var, zijn huid, zijn vlees en zijn mest\nheeft hij in het vuur verbrand\nbuiten de legerplaats;\nzoals de Ene aan Mozes heeft geboden."
    },
    {
      "verse": 18,
      "text": "Dan doet hij naderen\nde ram voor de opgangsgave;\nen steunen\nAäron en zijn zonen met hun handen op de kop van de ram."
    },
    {
      "verse": 19,
      "text": "Hij keelt hem;\ndan sprenkelt Mozes het bloed over het altaar, rondom."
    },
    {
      "verse": 20,
      "text": "Als hij de ram\nheeft opgedeeld in zijn delen,-\nlaat Mozes in rook opgaan: de kop,\nde rompdelen en de smeer."
    },
    {
      "verse": 21,
      "text": "Het ingewand en de poten heeft hij schoongewassen in het water;\ndan laat Mozes het geheel van de ram in rook opgaan op het altaar:\neen opgangsgave is dat voor een reuk die-tot-rust-brengt, een vuuroffer is dat voor de Ene ,\nzoals de Ene Mozes heeft geboden."
    },
    {
      "verse": 22,
      "text": "Dan laat hij de tweede ram naderen,\nde ram voor de handvulling;\nze steunen,\nAäron en zijn zonen, met hun handen op de kop van de ram."
    },
    {
      "verse": 23,
      "text": "Hij keelt die,\nen dan neemt Mozes iets van zijn bloed\nen geeft dat prijs op de schelp van Aärons rechteroor;\nop de duim van zijn rechterhand en\nop de duimteen van zijn rechtervoet."
    },
    {
      "verse": 24,
      "text": "Hij laat naderen\nde zónen van Aäron;\nMozes geeft iets van het bloed prijs op hun rechter oorschelp,\nop de duim van hun rechterhand en\nop de duimteen van hun rechtervoet;\ndan sprenkelt Mozes het bloed over het altaar, rondom."
    },
    {
      "verse": 25,
      "text": "Hij neemt\nhet vet en het staartstuk,\nal het vet\ndat over het ingewand ligt,\nde kwab aan de lever,\nde twee nieren en hun vet;\nen de rechterschenkel."
    },
    {
      "verse": 26,
      "text": "Uit de korf met de matses voor het aanschijn van de Ene\nheeft hij één ongegiste koek genomen, één broodkoek met olijfolie en één platte koek;\nhij legt dat op de vetstukken\nen op de rechterschenkel."
    },
    {
      "verse": 27,
      "text": "Dan geeft hij dat alles\nAäron op de handpalmen\nen zijn zonen op de handpalmen;\nhij wuift ermee in een wuiven voor het aanschijn van de Ene ."
    },
    {
      "verse": 28,
      "text": "Dan neemt Mozes die dingen op van hun handpalmen\nen laat ze in rook opgaan op het altaar, bij de opgangsgave;\nhandvulgaven zijn dat, voor een reuk die-tot-rust-brengt,-\neen vuuroffer is dat voor de Ene ."
    },
    {
      "verse": 29,
      "text": "Dan neemt Mozes het borststuk\nen wuift daarmee in een wuiven voor het aanschijn van de Ene ;\nvan de ram van de handvulling\nis dat hem tot aandeel geworden,-\nzoals de Ene Mozes heeft geboden."
    },
    {
      "verse": 30,
      "text": "Dan neemt Mozes iets van de olijfolie voor de zalving\nen iets van het bloed\nop het altaar,\nen sprenkelt dat over Aäron, over zijn gewaden,\nover zijn zonen en over de gewaden van zijn zonen met hem;\nzo heiligt hij Aäron en zijn gewaden,\nzijn zonen en de gewaden van zijn zonen met hem."
    }
  ],
  "translation": "NB"
}