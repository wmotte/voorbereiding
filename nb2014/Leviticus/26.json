{
  "book": "Leviticus",
  "chapter": 26,
  "verses": [
    {
      "verse": 1,
      "text": "Maakt u géén namaakgoden;\neen gehouwen beeld of een wij-zuil zult ge u niet doen verrijzen,\nen een stenen vloer met beeldhouwwerk\nzult ge geen plaats geven in uw land\nom u daarop neer te buigen;\nwant ik, de Ene , ben uw God!"
    },
    {
      "verse": 2,
      "text": "Mijn sabbatten zult ge bewaken\nen mijn heiligdom zult ge eerbiedigen:\nik, de Ene !"
    },
    {
      "verse": 3,
      "text": "Als ge in mijn inzettingen wandelt,\nen mijn geboden bewaakt\nen ze doén zult,"
    },
    {
      "verse": 4,
      "text": "dan zal ik geven: regens op hun tijd\nen zal het land geven: zijn gewas\nen geeft het geboomte van het veld zijn vrucht."
    },
    {
      "verse": 5,
      "text": "Dan bereikt voor u de dorstijd de druivenpluk\nen de druivenpluk reikt tot het zaaien;\nuw brood zult ge eten tot verzadiging\nen wonen zult ge in uw land in veiligheid."
    },
    {
      "verse": 6,
      "text": "Geven zal ik: vrede op aarde * Of: in het land. ,-\ngaan liggen zult ge en niemand die u opschrikt;\nboos gedierte zal ik doen ophouden\nuit het land\nen geen zwaard doorkruist meer uw land."
    },
    {
      "verse": 7,
      "text": "Achtervolgen zult ge uw vijanden;\ndie vallen dan voor uw aanschijn neer voor het zwaard."
    },
    {
      "verse": 8,
      "text": "Achtervolgen zullen vijf van u een honderdtal\nen honderd van u zullen een menigte achtervolgen;\nvallen zullen uw vijanden voor uw aanschijn voor het zwaard."
    },
    {
      "verse": 9,
      "text": "Ik zal mij tot u wenden\nen u vruchtbaar maken\nen u vermenigvuldigen;\ngestand doen zal ik mijn verbond met u."
    },
    {
      "verse": 10,
      "text": "Eten zult ge de oude oogst van het oude jaar,\nen de oude\nnaar buiten moeten doen vanwege de verschijning van de nieuwe!"
    },
    {
      "verse": 11,
      "text": "Mijn woning geef ik plaats onder u:\nmijn ziel walgt niet meer van u!"
    },
    {
      "verse": 12,
      "text": "Omwandelen zal ik onder u\nen er voor u wezen als God;\nen gij zult er voor mij zijn als gemeente."
    },
    {
      "verse": 13,
      "text": "Ik, de Ene ,\nben uw God, die u heb uitgeleid uit het land van Egypte\nom geen dienaars meer van hén te wezen;\nik breek de stangen van uw juk\nen doe u rechtop gaan."
    },
    {
      "verse": 14,
      "text": "Maar als ge niet naar mij hoort,\nen al deze geboden\nníet doet,-"
    },
    {
      "verse": 15,
      "text": "als ge tegen mijn inzettingen weerzin koestert\nen als uw ziel van mijn rechtspraak walgt,-\nzodat ge al mijn geboden níet doet,\nzodat ge het verbond met mij breekt,"
    },
    {
      "verse": 16,
      "text": "dan zal ik op mijn beurt\ndit doen aan u:\nbezoeking zal ik over u doen met verschrikkelijke dingen: de tering en de koorts,\ndie de ogen doven en de ziel doen wegkwijnen;\nvergeefs zult ge uw zaad zaaien:\nuw vijanden zullen het eten!"
    },
    {
      "verse": 17,
      "text": "Ik zal mijn aanschijn tegen u de ruimte geven,\nverslagen wordt ge voor het aanschijn van uw vijanden;\nuw haters zullen over u lopen,-\nvluchten zult ge terwijl niemand u achtervolgt."
    },
    {
      "verse": 18,
      "text": "En als ge bij dát alles\nnog niet naar mij hoort,\ndan zal ik doorgaan u te tuchtigen om uw zonden,-\nmet het zevenvoudige."
    },
    {
      "verse": 19,
      "text": "Breken zal ik de trots van uw macht;\ngeven zal ik u een hemel als van ijzer\nen een aarde als van koper."
    },
    {
      "verse": 20,
      "text": "Vergeefs raakt uw kracht uitgeput:\nuw land geeft niet zijn gewas,\nen het geboomte van het land\ngeeft niet zijn vrucht."
    },
    {
      "verse": 21,
      "text": "Als ge met mij voortwandelt tegen mij in\nen niet willens zijt naar mij te horen,\nzal ik u zevenmaal harder slaan,\novereenkomstig uw zonden."
    },
    {
      "verse": 22,
      "text": "Loslaten zal ik op u het wild des velds en kinderloos zal dat u maken,\nuw vee verscheuren en\nu tot een klein hoopje maken;\ndoodstil liggen daar uw wegen."
    },
    {
      "verse": 23,
      "text": "En als ge door dat alles\nu niet door mij laat tuchtigen,\nen met mij voortwandelt tegen mij in,"
    },
    {
      "verse": 24,
      "text": "dan zal ik op mijn beurt met u tegen u ingaan;\nslaan zal ik u, ja ik, om uw zonden\nmet het zevenvoudige."
    },
    {
      "verse": 25,
      "text": "Doen komen zal ik over u een zwaard der wrake dat het verbond wreekt;\nverzamelen zult ge u in uw steden;\nloslaten zal ik dan onder u de pest,\nzodat ge wordt overgeleverd in de hand des vijands."
    },
    {
      "verse": 26,
      "text": "Wanneer ik bij u\nde staf die brood is breek,\nzullen tíen vrouwen uw brood bakken in één oven\nen uw brood precies-afgewogen terugbrengen:\neten zult ge en niet verzadigd worden."
    },
    {
      "verse": 27,
      "text": "Als ge bij dat alles\nnog niet naar mij hoort,-\nen met mij wandelt tégen mij,"
    },
    {
      "verse": 28,
      "text": "zal ik met ú voortgaan in woede tegen u en u tuchtigen, ik op mijn beurt, voor uw zonden\nmet het zevenvoudige."
    },
    {
      "verse": 29,
      "text": "Eten zult ge dan het vlees van uw zonen;\nen het vlees van uw dochters zult ge eten."
    },
    {
      "verse": 30,
      "text": "Vernietigen zal ik\nuw hoogten,\nuw zonnezuilen omhakken,\nuw lijken een plaats geven\nbovenop de lijken van uw namaakgoden;\nwalgen zal mijn ziel van u!"
    }
  ],
  "translation": "NB"
}