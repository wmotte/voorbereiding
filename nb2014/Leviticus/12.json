{
  "book": "Leviticus",
  "chapter": 12,
  "verses": [
    {
      "verse": 1,
      "text": "Dan spreekt de Ene tot Mozes en zegt:"
    },
    {
      "verse": 2,
      "text": "spreek\ntot de zonen Israëls en zeg:\nwanneer een vrouw zaad draagt\nen een mannelijk kind gebaard zal hebben,\nis ze zeven dagen lang besmet;\nals bij de dagen van afzondering wanneer ze ongesteld is\nwordt ze een besmette."
    },
    {
      "verse": 3,
      "text": "Op de achtste dag\nwordt het vlees van zijn voorhuid besneden."
    },
    {
      "verse": 4,
      "text": "Dertigmaal een dag en\nnog een drietal dagen blijft ze thuis, omdat er bloed vloeit dat haar reinigt;\nal wat heilig is mag ze niet aanraken\nen in het heiligdom mag ze niet komen,\ntotdat vervuld zijn de dagen van haar reiniging."
    },
    {
      "verse": 5,
      "text": "Als ze een méisje baart\nis ze tweemaal zeven dagen besmet, als in haar afzondering;\nzestigmaal een dag en nog een zestal dagen\nblijft ze thuis, omdat er bloed vloeit dat haar reinigt."
    },
    {
      "verse": 6,
      "text": "Nadat de dagen van haar reiniging vervuld zijn\nvoor een zoon\nof voor een dochter,\nbrengt ze\neen schaap in zijn eerste jaar als opgangsgave\nen een duivenzoon of -dochter als ontzondigingsgave\nnaar de opening van de tent van samenkomst, naar de priester."
    },
    {
      "verse": 7,
      "text": "Doen naderen zal hij dat\ntot het aanschijn van de Ene en verzoening over haar vragen;\ngereinigd is ze dan van de bron waaruit zij bloedde:\ndit is het onderricht voor haar die baart,\nvoor een mannelijk kind of voor een meisje."
    },
    {
      "verse": 8,
      "text": "En als haar hand niet toekomt aan\ngenoeg voor een lam,\nnemen zal ze dan twee tortels\nof twee duivenzonen,\néén als opgangsgave en één als ontzondigingsgave;\nverzoening zal de priester over haar vragen en rein zal ze zijn."
    }
  ],
  "translation": "NB"
}