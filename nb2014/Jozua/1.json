{
  "book": "Jozua",
  "chapter": 1,
  "verses": [
    {
      "verse": 1,
      "text": "Het geschiedt\nna de dood van Mozes,\ndienaar van de Ene :\ndan zegt de Ene tot Jozua, zoon van Noen,\nhelper van Mozes, hij zegt:"
    },
    {
      "verse": 2,
      "text": "mijn dienaar Mozes is dood;\nwelnu, sta op, steek deze Jordaan over,\njij en heel deze gemeente,\nnaar het land\ndat ik hun ga geven, de zonen Israëls;"
    },
    {
      "verse": 3,
      "text": "elk oord\nwaarover de holte van uw voet zijn weg gaat, aan u heb ik dat gegeven;\nzoals ik tot Mozes heb gesproken;"
    },
    {
      "verse": 4,
      "text": "van de woestijn en deze Libanon tot de grote rivier, de rivier de Eufraat,\nalle land van de Chitieten\ntot aan de grote zee, in zonne-thuiskomst:\nhet zal uw gebied worden;"
    },
    {
      "verse": 5,
      "text": "geen man zal zich posteren voor je aanschijn, alle dagen van je leven;\nzoals ik ben geweest met Mozes zal ik zijn met jou;\nik zal je niet begeven en je niet verlaten;"
    },
    {
      "verse": 6,
      "text": "wees sterk en moedig;\nwant jij,\njij zult aan deze gemeenschap toedelen\nhet land\ndat ik hun vaderen heb gezworen aan hen te geven;"
    },
    {
      "verse": 7,
      "text": "alleen: wees sterk en moedig, bovenmate,\nom waakzaam te zijn om te doen naar heel het onderricht\ndat Mozes, mijn dienaar, jou heeft geboden;\nwijk niet van hem af, naar rechts of links;\nopdat je voorspoed zult hebben,\noveral waar je gaat;"
    },
    {
      "verse": 8,
      "text": "laat de boekrol met dit onderricht zich niet verwijderen van je mond:\noverpeins hem dag en nacht,\nopdat je waakzaam bent om te doen\nnaar al wat daarin is geschreven;\nwant dán laat je je wegen gelukken, dán heb je voorspoed;"
    },
    {
      "verse": 9,
      "text": "heb ik je niet geboden ‘wees sterk en moedig!’?-\nsidder niet en wees niet versaagd;\nwant met jou is de Ene , je God,\noveral waar je gaat!"
    },
    {
      "verse": 10,
      "text": "Dan gebiedt Jozua\nde opzieners van de gemeenschap; hij zegt:"
    },
    {
      "verse": 11,
      "text": "steekt over, midden door de legerplaats,\nen gebiedt de gemeenschap en zegt:\nbereidt u proviand;\nwant in nog eens een drietal dagen\nzult ge deze Jordaan oversteken\nom binnen te komen en te beërven: het land\ndat de Ene , uw God,\nu geeft om het te beërven!"
    },
    {
      "verse": 12,
      "text": "Tot de Rubeniet, tot de Gadiet\nen tot de helft van de stam Manasse\nheeft Jozua gezegd,- hij zei:"
    },
    {
      "verse": 13,
      "text": "gedenk het woord\ndat Mozes, dienaar van de Ene , u heeft geboden toen hij zei:\nde Ene , uw God, schenkt u rust\nen heeft u dit land gegeven;"
    },
    {
      "verse": 14,
      "text": "uw vrouwen, uw kroost en uw levende have,- blijven zullen zij\nin het land\ndat Mozes u heeft gegeven in het Overjordaanse;\nzelf zult gij oversteken in vijftigtallen voor het aanschijn van uw broeders,\nalle weerbaren van de legermacht,\nen helpen zult ge hen,"
    },
    {
      "verse": 15,
      "text": "totdat de Ene rust schenkt aan uw broeders zoals aan u, en ook zij beërven\nhet land\ndat de Ene , uw God, aan hen geeft;\nomkeren zult ge dan\nnaar het land dat uw erfgoed is en het beërven,\ndat wat aan u gegeven heeft:\nMozes, dienaar van de Ene ,-\nin het Overjordaanse, bij de zonnedageraad!"
    },
    {
      "verse": 16,
      "text": "Dan antwoorden zij\nJozua, en zeggen:\nal wat jij ons hebt geboden doen we\nen overal waar je ons heenzendt gaan we!-"
    },
    {
      "verse": 17,
      "text": "geheel zoals wij hebben gehoord naar Mozes,\nzó zullen wij horen naar jou;\nalleen: moge de Ene , je God,\nwezen met jou\nzoals hij is geweest met Mozes;"
    },
    {
      "verse": 18,
      "text": "elke man\ndie zal rebelleren tegen jouw mond\nen je woorden niet hoort\nbij al wat jij ons zult gebieden, zal worden gedood;\nalleen: wees sterk en moedig!"
    }
  ],
  "translation": "NB"
}