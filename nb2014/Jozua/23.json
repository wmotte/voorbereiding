{
  "book": "Jozua",
  "chapter": 23,
  "verses": [
    {
      "verse": 1,
      "text": "Het geschiedt, vele dagen\nnadat de Ene aan Israël rust heeft geschonken van al zijn vijanden rondom:\nJozua is oud geworden,\nop dagen gekomen."
    },
    {
      "verse": 2,
      "text": "Jozua roept heel Israël op,\nzijn oudsten en zijn hoofden,\nzijn rechters en zijn opzieners,-\nen zegt tot hen:\nik, ik ben oud geworden,\nop dagen gekomen;"
    },
    {
      "verse": 3,
      "text": "en gíj, gij hebt gezien\nal wat de Ene , uw God, voor uw aanschijn\naan al deze volkeren heeft gedaan;\nwant de Ene , uw God,\nhij is het die voor u oorlog voert;"
    },
    {
      "verse": 4,
      "text": "ziet, ik heb voor u deze overgebleven volkeren laten vallen als erfdeel voor uw stammen,-\nvan de Jordaan,\nmet alle volkeren die ik heb weggesneden,\ntot aan de grote zee, daar waar de zon thuiskomt;"
    },
    {
      "verse": 5,
      "text": "de Ene , uw God,\nhij zal ze wegstoten van uw aanschijn,\nen onterven zal hij ze, weg van voor uw aanschijn;\nbeërven zult gij hun land,\nzoals de Ene , uw God, tot u heeft gesproken;"
    },
    {
      "verse": 6,
      "text": "maar maakt u zeer sterk\nom te bewaken en te doen\nal wat is geschreven\nin de boekrol van Mozes’ onderricht,-\ndoor daarvan niet af te wijken links of rechts,"
    },
    {
      "verse": 7,
      "text": "door niet binnen te komen bij deze volkeren\ndie bij u overgebleven zijn;\nbij de naam van hun goden zult ge niet gedenken en niet zweren,\nge zult hen niet dienen\nen u voor hen niet buigen;"
    },
    {
      "verse": 8,
      "text": "nee, de Ene , uw God, zult ge aanhangen,-\nzoals ge hebt gedaan\ntot op deze dag;"
    },
    {
      "verse": 9,
      "text": "en de Ene heeft voor uw aanschijn onterfd\nvolkeren groot en sterk;\nen voor u geldt: geen man is staande gebleven bij uw verschijning,\ntot op deze dag;"
    },
    {
      "verse": 10,
      "text": "één man uit u achtervolgt er duizend,-\nwant de Ene , uw God,\nhij is het die voor u oorlog voert,\nzoals hij tot u heeft gesproken;"
    },
    {
      "verse": 11,
      "text": "zeer waakzaam zult ge zijn voor uw zielen,-\nom lief te hebben de Ene , uw God;"
    },
    {
      "verse": 12,
      "text": "want als ge omkerend u afkeert\nen het overblijfsel van deze volkeren zult aanhangen,\nzij die bij u overgebleven zijn,\nen u met hen verzwagert en bij hen binnenkomt en zij bij u,"
    },
    {
      "verse": 13,
      "text": "welgeweten zult ge er weet van hebben\ndat de Ene , uw God, niet zal dóórgaan\ndeze volkeren te onterven, weg van voor uw aanschijn;\nworden zullen zij u tot klapnet en strik,\ntot gesel op uw zijden en doornen in uw ogen,\ntotdat ge verdwenen zijt\nvan deze goede grond\ndie aan u gegeven heeft\nde Ene , uw God;"
    },
    {
      "verse": 14,
      "text": "zie, ik ga heden\nde weg van al het aardland;\nweet dan met heel uw hart en heel uw ziel\ndat niet één woord is vervallen van al de goede woorden\ndie de Ene , uw God, over u gesproken heeft:\nalles is voor u gekomen,\nniet één woord ervan is vervallen;"
    },
    {
      "verse": 15,
      "text": "en het zal geschieden:\nzoals over u gekomen is heel het goede woord\ndat de Ene , uw God, tot u heeft gesproken,-\nzó ook zal de Ene over u doen komen\nheel het kwade woord,\ntotdat hij u verdelgd heeft\nvan deze goede grond\ndie hij aan u gegeven heeft,\nde Ene , uw God;"
    },
    {
      "verse": 16,
      "text": "als ge het verbond van de Ene , uw God, dat hij u heeft geboden, zult overtreden * Letterlijk: oversteken.\nen heengaan zult\nen dienaar wordt van andere goden,\nen u voor hen neerwerpt,-\nzal de toorn van de Ene tegen u ontbranden\nen zult ge weldra verdwijnen\nvan het goede land\ndat hij u heeft gegeven!"
    }
  ],
  "translation": "NB"
}