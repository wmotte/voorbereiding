{
  "book": "Jozua",
  "chapter": 24,
  "verses": [
    {
      "verse": 1,
      "text": "Jozua verzamelt\nalle stammen van Israël in Sjechem;\nhij roept Israëls oudsten en zijn hoofden,\nzijn rechters en zijn opzieners op\nen zij posteren zich voor het aanschijn van God."
    },
    {
      "verse": 2,
      "text": "Dan zegt Jozua tot heel de gemeente:\nzo heeft gezegd de Ene , Israëls God:\naan de overzij van de Rivier\nhebben, een eeuwigheid terug, uw vaderen gezeten:\nTerach, de vader van Abraham en de vader van Nachor,-\nen dienden andere goden;"
    },
    {
      "verse": 3,
      "text": "ik haalde uw vader, Abraham, van de overzij van de Rivier\nen deed hem gaan door heel het land van Kanaän;\nik vermeerderde zijn zaad\nen gaf hem Isaak;"
    },
    {
      "verse": 4,
      "text": "ik gaf aan Isaak\nJakob, en Esau;\nik gaf aan Esau het gebergte Seïr om dat te beërven,\nmaar Jakob en zijn zonen daalden af naar Egypte;"
    },
    {
      "verse": 5,
      "text": "ik zond\nMozes en Aäron en teisterde Egypte\nzoals ik in hun midden heb gedaan;\ndaarna heb ik u uitgeleid;"
    },
    {
      "verse": 6,
      "text": "ik leidde uw vaderen uit, weg uit Egypte,\nen u kwam naar de zee;\nEgyptenaren joegen met wagens en ruiters achter uw vaderen aan tot bij de Rietzee;"
    },
    {
      "verse": 7,
      "text": "zij schreeuwden het uit tot de Ene\nen hij zette duisternis tussen u en de Egyptenaren;\nhij liet de zee over hen komen en die overdekte hen;\nuw ogen hebben gezien\nwat ik in Egypte heb gedaan;\nvele dagen hebt gij gezeteld in de woestijn;"
    },
    {
      "verse": 8,
      "text": "maar ik heb u laten komen\nin het land van de Amoriet, die zetelt aan de overzij van de Jordaan,\nen zij hebben oorlog gevoerd met u;\nik gaf hen in uw hand en gij hebt hun land beërfd;\nik heb hen verdelgd, weg van uw aanschijn;"
    },
    {
      "verse": 9,
      "text": "toen stond Balak op, zoon van Tsipor, koning van Moab,\nen voerde oorlog met Israël;\nhij zond bericht\nen liet Bileam, de zoon van Beor, roepen om u te vervloeken;"
    },
    {
      "verse": 10,
      "text": "maar ik heb niet naar Bileam willen horen:\ngezegend, ja gezegend heeft hij u\nen ik heb u aan zijn hand ontrukt;"
    },
    {
      "verse": 11,
      "text": "toen ge de Jordaan waart overgestoken en bij Jericho aangekomen\nhebben de heren van Jericho oorlog met u gevoerd, de Amoriet, de Periziet en de Kanaäniet,\nde Chitiet en de Girgasjiet,\nde Chiviet en de Jeboesiet:\nik heb ze in uw hand gegeven;"
    },
    {
      "verse": 12,
      "text": "ik zond de Egyptische angsthorzel voor uw aanschijn uit\nen zij verdreef hen van uw aanschijn,\nde twee koningen van de Amoriet;\nniet met je zwaard en niet met je boog!-"
    },
    {
      "verse": 13,
      "text": "ik gaf u een land waarvoor je je niet hebt vermoeid,\nen steden die gij niet hebt gebouwd,-\ndáárin heb ge u neergezet;\nwijngaarden en olijfbomen die ge niet hebt geplant,\ndaarvan eet ge!-"
    },
    {
      "verse": 14,
      "text": "nu dan,\nvreest de Ene , en dient hem in gaafheid en in trouw;\nverwijdert de goden\ndie uw vaderen hebben gediend aan de overzij van de Rivier en in Egypte,\nen dient de Ene ;"
    },
    {
      "verse": 15,
      "text": "en als het kwaad is in uw ogen om de Ene te dienen,\nkiest u dan heden wie ge dienen zult:\nóf de goden\ndie uw vaderen hebben gediend\naan de overzij van de Rivier,\nóf de goden van de Amorieten\nin wier land gij nu zetelt;\nmaar ik en mijn huis,\nwij zullen de Ene dienen!"
    },
    {
      "verse": 16,
      "text": "Dan antwoordt de gemeente en zegt:\nheiligschennis is het ons\nom de Ene te verlaten,-\nom andere goden te dienen;"
    },
    {
      "verse": 17,
      "text": "want de Ene is onze God;\nhíj is het die ons en onze vaderen heeft doen opklimmen uit het land Egypte, uit het diensthuis;\ndie deze grote tekenen\nvoor onze ogen heeft gedaan\nen ons heeft bewaard\nop heel de weg waarover wij zijn gegaan\nen bij alle gemeenschappen\ndoor wier midden wij zijn overgestoken;"
    },
    {
      "verse": 18,
      "text": "de Ene heeft alle gemeenschappen,\nen de Amoriet die zetelde in dit land, verdreven van ons aanschijn;\nlaten wij dan ook hem dienen, de Ene ,\nwant híj is onze God!"
    },
    {
      "verse": 19,
      "text": "Jozua zegt tot de gemeente:\nge zult niet in staat zijn de Ene te dienen,\nwant een God van heiligen is hij;\neen naijverige godheid,\nuw misstappen en uw zonden verdraagt hij niet;"
    },
    {
      "verse": 20,
      "text": "wanneer ge de Ene verlaat\nen de goden van een vreemde zult dienen,-\nzal hij omkeren, u kwaad doen en een eind aan u maken,\nnádat hij u goed heeft gedaan!"
    },
    {
      "verse": 21,
      "text": "Dan zegt de gemeente tot Jozua:\nnee!,\nwant de Ene zullen wij dienen!"
    },
    {
      "verse": 22,
      "text": "Jozua zegt tot de gemeente:\ngetuigen zijt ge tegen uzelf,\ndat ge zelf\nu de Ene hebt verkozen om hem te dienen!\nEn zij zeggen: wij zijn getuigen!"
    },
    {
      "verse": 23,
      "text": "Nu dan,\nverwijdert de goden van de vreemdeling die ge in uw midden hebt,-\nen neigt uw harten\nnaar de Ene , de God van Israël!"
    },
    {
      "verse": 24,
      "text": "Dan zeggen zij, de gemeente, tot Jozua:\nde Ene , onze God, zullen wij dienen\nen naar zijn stem zullen wij horen!"
    },
    {
      "verse": 25,
      "text": "Zo smeedt Jozua te dien dage een verbond met de gemeente,-\nen stelt hij in Sjechem regel en recht voor hem vast."
    },
    {
      "verse": 26,
      "text": "Jozua schrijft deze woorden\nin de boekrol van Gods onderricht;\nhij neemt een grote steen\nen laat die opstaan, daar\nonder de godseik\nin het heilig gebied van de Ene ."
    },
    {
      "verse": 27,
      "text": "Dan zegt Jozua tot heel de gemeente:\nzie, deze steen zal bij ons zijn tot getuige-van-de-overeenkomst,\nwant zíj heeft gehoord\nalle toezeggingen van de Ene ,\ndie hij met ons heeft afgesproken;\nwezen zal zij bij u tot getuige-van-de-overeenkomst,\nopdat ge niet zult liegen tegen uw God!"
    },
    {
      "verse": 28,
      "text": "Dan zendt Jozua de gemeente uit,\nieder naar zijn erfgoed."
    },
    {
      "verse": 29,
      "text": "En het geschiedt\nna deze woorden\ndat Jozua, zoon van Noen, dienaar van de Ene , sterft,-\nals zoon van honderdtien jaren."
    },
    {
      "verse": 30,
      "text": "Ze begraven hem in het gebied dat zijn erfdeel is,\nin Timnat Serach, in het bergland van Efraïm;\nten noorden van de berg Gaäsj."
    }
  ],
  "translation": "NB"
}