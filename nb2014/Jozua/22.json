{
  "book": "Jozua",
  "chapter": 22,
  "verses": [
    {
      "verse": 1,
      "text": "Dan roept Jozua\ntot de Rubeniet en de Gadiet,-\nen tot de halve stam Manasse."
    },
    {
      "verse": 2,
      "text": "Hij zegt tot hen:\ngij, waakzaam zijt ge geweest over\nal wat Mozes, dienaar van de Ene ,\nu heeft geboden;\nen ge hebt gehoor gegeven aan mijn stem,\nvoor al wat ik u heb geboden;"
    },
    {
      "verse": 3,
      "text": "ge hebt uw broeders niet verlaten,\ndeze vele dagen\ntot op deze dag;\nbewaakt hebt ge\nwat bewaakt moet worden:\nhet gebod van de Ene , uw God;"
    },
    {
      "verse": 4,
      "text": "en nu\nheeft de Ene , uw God, rust geschonken aan uw broeders,\nzoals hij tot hen gesproken had;\nen nu, wendt u om en gaat heen naar uw tenten,\nnaar het land van uw eigendom\ndat aan u gegeven heeft\nMozes, dienaar van de Ene ,\nbij de oversteek van de Jordaan;"
    },
    {
      "verse": 5,
      "text": "alleen, weest zeer waakzaam\nom te doen het gebod en het onderricht dat u heeft geboden: Mozes, de dienaar van de Ene ,\nom lief te hebben de Ene , uw God, om te gaan op al zijn wegen, om te bewaren zijn geboden en om hem aan te hangen;\nom hem te dienen\nmet heel uw hart en heel uw ziel!"
    },
    {
      "verse": 6,
      "text": "Jozua zegent hen en zendt hen heen,\nen zij gaan heen naar hun tenten."
    },
    {
      "verse": 7,
      "text": "Aan de halve stam Manasse\nheeft Mozes (een gebied) gegeven in Basan,\nen aan zijn andere helft\nheeft Jozua (gebied) gegeven, mét hun broeders,\nvanaf de oversteek van de Jordaan zeewaarts;\ndus, als Jozua hen heeft heengezonden naar hun tenten\nen hen heeft gezegend,"
    },
    {
      "verse": 8,
      "text": "zegt hij tot hen wat hij mag zeggen:\nkeert met vele schatten terug naar uw tenten en met vee zeer overvloedig,\nmet zilver en goud, brons en ijzer en klederen zeer overvloedig:\ndeelt het roofgoed van uw vijanden met uw broeders!"
    },
    {
      "verse": 9,
      "text": "Ze keren om en gaan heen, de zonen van Ruben, de zonen van Gad en de halve stam Manasse,\nweg van de zonen Israëls,\nweg uit Sjilo in het land van Kanaän,-\nom te gaan naar het land van de Gilead,\nnaar het land van hun eigendom waarvan zij eigenaars geworden zijn\nop last van de Ene , door de hand van Mozes."
    },
    {
      "verse": 10,
      "text": "Ze komen aan bij de steenkringen aan de Jordaan\ndie nog in het land van Kanaän liggen;\ndan bouwen de zonen van Ruben, de zonen van Gad en de halve stam Manasse dáár een altaar, bij de Jordaan,\neen altaar groot en aanzienlijk."
    },
    {
      "verse": 11,
      "text": "De zonen Israëls horen zeggen:\nziehier, gebouwd hebben de zonen van Ruben, de zonen van Gad en de halve stam Manasse dit altaar,\ngericht naar het land Kanaän,\nbij de steenkringen aan de Jordaan,\nbij de oversteek van de zonen Israëls!"
    },
    {
      "verse": 12,
      "text": "Als de zonen Israëls dat horen, vergaderen ze, heel de samenkomst van de zonen Israëls,\nin Sjilo\nom in een strijdschaar tegen hen op te trekken."
    },
    {
      "verse": 13,
      "text": "Dan zenden de zonen Israëls naar de zonen van Ruben, naar de zonen van Gad en naar de halve stam Manasse, naar het land van de Gilead,\nPinchas, zoon van Elazar de priester,"
    },
    {
      "verse": 14,
      "text": "en met hem een tiental verhevenen,\néén verhevene en dan weer één verhevene per vaderhuis\nvoor alle stammen van Israël;\nman-voor-man zijn zij hoofd van hun vaderhuizen voor de duizenden van Israël."
    },
    {
      "verse": 15,
      "text": "Zij komen aan bij de zonen van Ruben, de zonen van Gad en de halve stam Manasse in het land van de Gilead;\nzij spreken met hen en zeggen,-"
    },
    {
      "verse": 16,
      "text": "zó hebben zij gezegd,\nheel de samenkomst van de Ene :\nwat is dit voor ontrouw waarmee ge ontrouw geweest zijt jegens Israëls God!-\nom u heden af te keren\nvan achter de Ene ,-\ndoordat ge u een altaar hebt gebouwd\nom u heden af te zetten tegen de Ene !-"
    },
    {
      "verse": 17,
      "text": "is het onrecht van Peor ons te gering?-\nwaarvan wij ons niet hebben gereinigd\ntot op deze dag,-\nen waarom die plaag er was in de samenkomst van de Ene ,"
    },
    {
      "verse": 18,
      "text": "dat gíj u afkeert van achter de Ene ?-\ngeschieden zal het\ndat gíj u heden afzet tegen de Ene\nen morgen hij\ntegen heel de samenkomst van Israël zal woeden;"
    },
    {
      "verse": 19,
      "text": "maar als het land dat uw eigendom is besmet is,\nsteekt dan over naar het land dat eigendom is van de Ene , waar wonen zal de woning van de Ene ,\nen verwerft u eigendom onder ons;\nmaar zet u niet af tegen de Ene ,\nen zet u tegen ons niet af\ndoor u een altaar te bouwen\nanders dan\nhet altaar van de Ene , onze God;"
    },
    {
      "verse": 20,
      "text": "is niet Achan, zoon van Zerach,\ntrouweloos ontrouw geweest jegens de ban?-\nen over heel Israëls samenkomst is gramschap gekomen;\ndie man is niet als enige\nomgekomen in zijn onrecht!"
    },
    {
      "verse": 21,
      "text": "Dan antwoorden de zonen van Ruben, de zonen van Gad\nen de halve stam Manasse,-\nen spreken ze uit\nbij de hoofden van Israëls duizenden:"
    },
    {
      "verse": 22,
      "text": "God der goden is de Ene ; de God der goden, de Ene , hij weet\nen Israël zal het weten:\náls het was om ons af te zetten of ontrouw te zijn jegens de Ene ,-\nred ons dan niet op deze dag!-"
    },
    {
      "verse": 23,
      "text": "zouden wij ons een altaar bouwen\nom ons af te keren van achter de Ene ?-\nen als het was om daarop opgangsgaven te doen opgaan en een broodgift,\nen als het was om daarbij vredesgaven te bereiden,\nde Ene , hij zal het aan ons bezoeken!-"
    },
    {
      "verse": 24,
      "text": "en áls we niet uit bezorgdheid om iets bespreekbaars\ndit hebben gedaan, toen we zeiden:\nmorgen\nkunnen uw zonen tot onze zonen dit zegbare zeggen:\n‘wát hebt gij\nmet de Ene , de God van Israël?-"
    },
    {
      "verse": 25,
      "text": "een grens heeft de Ene gegeven tussen ons en u,\nzonen van Ruben en zonen van Gad: de Jordaan;\nvoor u is er geen deel bij de Ene !’-\nuw zonen zouden zo onze zonen laten ophouden\nde Ene te vrezen!-"
    },
    {
      "verse": 26,
      "text": "en wij zeiden:\nlaten wij-voor-ons toch dit doen:\ndit altaar bouwen,-\nniet voor opgangsgaven en niet voor een offer;"
    },
    {
      "verse": 27,
      "text": "nee, getuige moge het zijn van een overeenkomst tussen ons en u\nen onze geslachten na ons,\nom dienstbaar te zijn\nin de dienst aan de Ene , voor zijn aanschijn,\nmet onze opgangsgaven, onze offers en onze vredesgaven;\nzodat uw zonen morgen niet tot onze zonen zeggen:\n‘voor u géén deel bij de Ene !’-"
    },
    {
      "verse": 28,
      "text": "en, zeiden wij,\nzál het geschieden\ndat zij morgen dit tot ons en onze nageslachten zeggen,-\ndan zullen wij zeggen: aanziet de bouw van het altaar voor de Ene dat onze vaderen hebben gemaakt,\nniet voor een opgangsgave en niet voor een offer\nnee, getuige is het van een overeenkomst\ntussen ons en u!-"
    },
    {
      "verse": 29,
      "text": "heiligschennis is het ons, ver van ons, om ons af te zetten tegen de Ene ,\nom ons heden af te keren van achter de Ene ,\nom een altaar te bouwen\nvoor een opgangsgave, een broodgift of een slachtoffer,-\nanders dan\nhet altaar van de Ene , onze God,\ndat voor het aanschijn van zijn woning staat!"
    },
    {
      "verse": 30,
      "text": "Pinchas de priester\nhóórt\nmet de verhevenen van de samenkomst en de hoofden van Israëls duizenden die bij hem zijn\nde woorden\ndie de zonen van Ruben, de zonen van Gad en de zonen van Manasse hebben gesproken,-\nen het is goed in hun ogen."
    }
  ],
  "translation": "NB"
}