{
  "book": "Jozua",
  "chapter": 3,
  "verses": [
    {
      "verse": 1,
      "text": "Dan recht Jozua in de ochtendvroegte\nzijn schouders\nen breken ze op uit Sjitiem;\nze komen tot aan de Jordaan,\nhijzelf en alle zonen Israëls;\nze overnachten dáár, voordat ze oversteken."
    },
    {
      "verse": 2,
      "text": "En het geschiedt\nna verloop van drie dagen:\ndan steken de opzieners over midden door de legerplaats."
    },
    {
      "verse": 3,
      "text": "Zij gebieden de gemeente en zeggen:\nzodra ge ziet\nde ark van het verbond van de Ene , uw God,\nen dat de priesters onder de Levieten\nhem dragen,\nzult gij\nopbreken van uw plek\nen achter hem aan gaan,-"
    },
    {
      "verse": 4,
      "text": "echter: afstand moet er zijn\ntussen u en hem,\nzo’n tweeduizend el volgens de maat;\nnadert nooit tot hem!-\nopdat ge de weg zult weten\nwaarover ge moet gaan,\nwant die weg zijt ge gister en eergister niet overgestoken!"
    },
    {
      "verse": 5,
      "text": "Dan zegt Jozua tot de gemeente: heiligt u,\nwant morgen\ndoet de Ene in uw midden wonderen!"
    },
    {
      "verse": 6,
      "text": "Dan zegt Jozua tot de priesters, hij zegt:\ndraagt de ark van het verbond\nen steekt over, voor het aanschijn van de gemeente uit!\nDan dragen ze de ark van het verbond\nen gaan voor het aanschijn van de gemeente uit."
    },
    {
      "verse": 7,
      "text": "Dan zegt de Ene tot Jozua:\nop deze dag\nzal ik beginnen jou groot te maken\nin de ogen van heel Israël,\nzodat zij zullen weten:\nja,\nzoals ik met Mozes ben geweest zal ik zijn met jou!-"
    },
    {
      "verse": 8,
      "text": "en jij,\njij zult de priesters gebieden,\nde dragers van de ark van het verbond, en zeggen:\nzodra ge zijt gekomen\nbij de rand van het water van de Jordaan\nzult ge in de Jordaan stilstaan!"
    },
    {
      "verse": 9,
      "text": "Dan zegt Jozua tot de zonen Israëls:\ntreedt nader hierheen\nen hoort\nde woorden van de Ene , uw God!"
    },
    {
      "verse": 10,
      "text": "Dan zegt Jozua:\nhieraan zult ge weten\ndat een godheid die lééft in uw midden is:\nontervend zal hij voor uw aanschijn onterven de Kanaäniet, de Chitiet en de Chiviet;\nde Periziet en de Girgasjiet,\nde Amoriet en de Jeboesiet;"
    },
    {
      "verse": 11,
      "text": "ziehier de ark van het verbond\nvan de Heer van heel het aardland,-\nvoor uw aanschijn uit overstekend door de Jordaan;"
    },
    {
      "verse": 12,
      "text": "welnu,\nneemt u twaalf man\nuit de stammen van Israël,-\néén man, één man voor een stam;"
    },
    {
      "verse": 13,
      "text": "geschieden zal het:\nzodra de holten van de voeten der priesters,\nde dragers van de ark van de Ene , Heer van heel het aardland, rusten in de wateren van de Jordaan,\nzullen de wateren van de Jordaan worden afgesneden,\nde wateren die neerdalen van boven af;\nzij zullen stilstaan als één dam!"
    },
    {
      "verse": 14,
      "text": "En het geschiedt\nals de gemeente opbreekt uit hun tenten\nom de Jordaan over te steken,-\nmet de priesters,\nde dragers van de ark van het verbond, voor het aanschijn van de gemeente uit:"
    },
    {
      "verse": 15,
      "text": "zodra\nde dragers van de ark aankomen bij de Jordaan\nen de voeten van de priesters, de dragers van de ark,\ngedoopt zijn in de rand van het water,-\nen de Jordaan\nstaat vol over al zijn oevers heen,\nalle dagen van oogst,-"
    },
    {
      "verse": 16,
      "text": "staan stil\nde wateren die neerdalen van boven af, ze zijn opgestaan als één dam,\nzeer ver weg, bij Adam, de stad terzijde van Tsaretan;\nen die neerdalen\nop de zee van de vlakte, de Zoutzee, zijn ten einde gegaan, ze zijn afgesneden;\nde gemeente: overgestoken zijn ze tegenover Jericho."
    },
    {
      "verse": 17,
      "text": "Stil staan de priesters,\nde dragers van de ark van het verbond van de Ene , op het droge, opgesteld beneden in de Jordaan,\nterwijl allen van Israël\noversteken over dat droge\ntotdat allen van dit volk het voleindigd hebben\nde Jordaan over te steken."
    }
  ],
  "translation": "NB"
}