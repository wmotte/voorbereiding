{
  "book": "Rechters",
  "chapter": 12,
  "verses": [
    {
      "verse": 1,
      "text": "Bijeengeschreeuwd\nwordt het manvolk van Efraïm\nen het steekt over naar het noorden * Of: naar Tsafon. ;\nen ze zeggen tot Jefta: waarom ben je overgestoken om oorlog te voeren met de zonen van Amon?-\nons heb je niet opgeroepen om met je mee te gaan;\nje huis\nzullen we met jou erbij in het vuur verbranden!"
    },
    {
      "verse": 2,
      "text": "En Jefta zegt tot hen:\neen man van twist\nben ik geweest, ik en mijn manschap, met de zonen van Amon, bovenmate;\nik schreeuwde u bijeen\nmaar gij hebt mij niet uit hun hand gered;"
    },
    {
      "verse": 3,
      "text": "toen ik inzag\ndat je geen redder was\nheb ik mijn ziel in mijn handpalm gelegd en ben ik overgestoken naar de zonen van Amon;\nde Ene gaf hen in mijn hand;\nwaarom\nzijt ge dan op deze dag naar mij opgeklommen om met mij oorlog te voeren?"
    },
    {
      "verse": 4,
      "text": "Dan vergadert Jefta alle mannen van Gilead\nen beoorloogt hij Efraïm;\nde mannen van Gilead verslaan Efraïm,\nomdat ze hebben gezegd, ontsnapten van Efraïm zijt gij!-\nGilead ligt\ntussen Efraïm en Manasse in!"
    },
    {
      "verse": 5,
      "text": "Gilead bezet de oversteekplaatsen van de Jordaan die Efraïm had;\nen het is geschied, wanneer ontsnapten van Efraïm\nzeiden ‘ik wil oversteken’,\ndan zeiden tot zo iemand de mannen van Gilead ‘ben jij een Efratiet?,’ en zei hij ‘nee!,’"
    },
    {
      "verse": 6,
      "text": "dan zeiden ze tot hem ‘zeg toch eens sjibolet ’,\nen zei hij dan sibolet , was hij dus niet in staat het goed uit te spreken,\ndan overmeesterden ze hem\nen slachtten hem af, daar bij de oversteekplaatsen de Jordaan over;\nzo valt er\nin die tijd uit de gelederen van Efraïm\ntweeënveertigduizend man."
    },
    {
      "verse": 7,
      "text": "Jefta richt Israël zes jaren;\ndan sterft hij,\nJefta de Gileadiet,\nen wordt begraven in zijn stad, in Gilead."
    },
    {
      "verse": 8,
      "text": "Na hem wordt richter over Israël:\nIvtsan, uit Betlehem."
    },
    {
      "verse": 9,
      "text": "Hem gewordt\neen dertigtal zonen;\ndertig dochters heeft hij naar buiten gezonden\nen dertig dochters\nheeft hij van buiten laten komen voor zijn zonen;\nhij richt Israël zeven jaren."
    },
    {
      "verse": 10,
      "text": "Ivtsan sterft\nen wordt begraven in Betlehem."
    },
    {
      "verse": 11,
      "text": "Na hem wordt richter over Israël:\nElon de Zebuloniet;\nhij richt Israël tien jaren."
    },
    {
      "verse": 12,
      "text": "Dan sterft Elon de Zebuloniet;\nhij wordt begraven in Ajalon in het land van Zebulon."
    },
    {
      "verse": 13,
      "text": "Na hem wordt richter over Israël:\nAvdon, zoon van Hileel de Piratoniet."
    },
    {
      "verse": 14,
      "text": "Hij heeft\nveertig zonen\nen dertig zonen van zonen\ndie rijden op zeventig ezelhengsten;\nhij richt Israël acht jaren lang."
    },
    {
      "verse": 15,
      "text": "Dan sterft Avdon, zoon van Hileel de Piratoniet;\nhij wordt begraven in Piraton in het land Efraïm,\nin het bergland van de Amalekiet."
    }
  ],
  "translation": "NB"
}