{
  "book": "Rechters",
  "chapter": 3,
  "verses": [
    {
      "verse": 1,
      "text": "Dit zijn de volkeren\ndie de Ene met rust heeft gelaten\nom door hen Israël te beproeven,-\nallen die geen weet meer hadden\nvan alle oorlogen met Kanaän,"
    },
    {
      "verse": 2,
      "text": "enkel\nopdat de nieuwe generaties van de zonen Israëls ervan zouden weten,\nom hun de oorlog te leren,-\nalthans wie er tevoren niet van hebben geweten:"
    },
    {
      "verse": 3,
      "text": "een vijftal tirannen van de Filistijnen\nen alles van de Kanaäniet, de Tsidoniër en Chiviet\ngezeten in het bergland van Libanon,-\nvanaf de berg Baäl Chermon\ntot waar men op Chamat aan komt."
    },
    {
      "verse": 4,
      "text": "Zij zijn daar\nom Israël te beproeven,-\nom te weten te komen\nof zij gehoor geven aan de geboden van de Ene\ndie hij hun vaderen heeft geboden, door de hand van Mozes."
    },
    {
      "verse": 5,
      "text": "Toen de zonen-en-dochters van Israël\ngezeten waren midden tussen de Kanaäniet,-\nde Chitiet, de Amoriet en de Periziet,\nde Chiviet en Jeboesiet,"
    },
    {
      "verse": 6,
      "text": "hebben zij hun dochters voor zich tot vrouw genomen\nen hun eigen dochters weggegeven aan hún zonen,-\nen zijn ze hun goden gaan dienen."
    },
    {
      "verse": 7,
      "text": "De zonen-en-dochters van Israël doen wat kwaad is in de ogen van de Ene\nen vergeten de Ene , hun God;\nzij dienen de baäls en de asjéra’s ."
    },
    {
      "verse": 8,
      "text": "Dan ontbrandt de toorn van de Ene tegen Israël,-\nen verkoopt hij hen\nin de hand van Koesjan Risjatajim, koning van Aram Tweestromen,-\ndan dienen\nde zonen Israëls Koesjan Risjatajim acht jaren lang."
    },
    {
      "verse": 9,
      "text": "De zonen-en-dochters van Israël schreeuwen tot de Ene\nen de Ene doet voor de zonen-en-dochters van Israël een redder opstaan die hen redt:\nOtniël, zoon van Kenaz, de broer van Kaleb die jonger is dan hij."
    },
    {
      "verse": 10,
      "text": "Over hem geschiedt de Geest van de Ene\nen hij wordt richter van Israël;\nhij trekt uit ten oorlog\nen de Ene geeft hem\nKoesjan Risjatajim, koning van Aram, in de hand;\nhij heeft de overhand\nop Koesjan Risjatajim"
    },
    {
      "verse": 11,
      "text": "en het land heeft veertig jaar rust;\ndan sterft Otniël, de zoon van Kenaz."
    },
    {
      "verse": 12,
      "text": "De zonen Israëls gaan door met\nhet doen van wat kwaad is in de ogen van de Ene ;\nsterk maakt de Ene over Israël Eglon, de koning van Moab,\nomdat zij hebben gedaan wat kwaad is in de ogen van de Ene ."
    },
    {
      "verse": 13,
      "text": "Hij verzamelt tot zich\nde zonen van Amon en Amalek,-\ngaat heen\nen verslaat Israël;\nzo beërven zij Palmenstad."
    },
    {
      "verse": 14,
      "text": "De zonen Israëls dienen Eglon, de koning van Moab,\nachttien jaar."
    },
    {
      "verse": 15,
      "text": "De zonen-en-dochters van Israël schreeuwen tot de Ene\nen de Ene doet voor hen opstaan een redder:\nEhoed, zoon van Gera zoon van de Jeminiet,- rechterhand ,\neen man met een gebrekkige rechterhand;\nde zonen Israëls zenden door zijn hand een broodgift\naan Eglon, koning van Moab."
    },
    {
      "verse": 16,
      "text": "Ehoed maakt zich een zwaard\ndat twee scherpe kanten heeft, een gomed lang;\nhij gordt dat onder zijn kleren\naan zijn rechterheup."
    },
    {
      "verse": 17,
      "text": "Hij doet de broodgift naderen\ntot Eglon, de koning van Moab;\nEglon\nis een man zeer welgeschapen."
    },
    {
      "verse": 18,
      "text": "En het geschiedt, als hij voleindigd heeft\nde broodgift te doen naderen:\nhij zendt de manschap heen,\nde dragers van de broodgift;"
    },
    {
      "verse": 19,
      "text": "als hij zelf\nvan bij de kapbeelden bij de Gilgal is teruggekeerd\nzegt hij:\nik heb een verborgen woord voor u, o koning!,\nen die zegt ‘sst!’,\nen bij hem vandaan gaan\nallen die bij hem staan."
    },
    {
      "verse": 20,
      "text": "Als Ehoed tot hem is gekomen\nen hij in de koele opkamer is gaan zitten die voor hem alleen is,\nzegt Ehoed:\nik heb een woord van God voor u!-\nen hij staat op van de troon."
    },
    {
      "verse": 21,
      "text": "Ehoed steekt zijn linkerhand uit\nen neemt het zwaard\nweg van zijn rechterheup;\ndan stoot hij het in zijn buik."
    },
    {
      "verse": 22,
      "text": "Ook het heft komt achter het lemmet aan naar binnen,\nen het vet sluit zich om het lemmet,\nwant hij heeft het zwaard niet teruggetrokken uit zijn buik;\nnaar buiten komt de drek."
    },
    {
      "verse": 23,
      "text": "Naar buiten gaat Ehoed door de zuilengang;\nhij sluit eerst\nde deuren van de opkamer om hem heen en vergrendelt ze."
    },
    {
      "verse": 24,
      "text": "Als hij is weggegaan en zijn dienaars binnengekomen zijn\nzien ze het aan\nen ziedaar, de deuren van de opkamer zijn vergrendeld;\nen ze zeggen:\nach, hij doet in het koele kamertje zijn benen van elkaar…"
    },
    {
      "verse": 25,
      "text": "Ze wachten tot schamens toe,\nmaar zie, niemand die de deuren van de opkamer opent!- ze halen de sleutel, maken open\nen ziedaar: hun heer,\nter aarde gevallen, dood!"
    },
    {
      "verse": 26,
      "text": "Ehoed is terwijl zij nog talmen al ontsnapt;\nhij is overgestoken bij de kapbeelden\nen ontsnapt naar Seïra."
    },
    {
      "verse": 27,
      "text": "Het geschiedt als hij er aankomt\ndat hij een stoot geeft op de sjofar , daar in het bergland van Efraïm;\nsamen met hem dalen de zonen Israëls af uit het bergland, hij voor hun aanschijn uit."
    },
    {
      "verse": 28,
      "text": "Hij zegt tot hen: jaagt achter mij aan,\nwant de Ene heeft uw vijanden, Moab dus, in uw hand gegeven!\nZij dalen achter hem af\nen bezetten\nde oversteekplaatsen van de Jordaan naar Moab;\nze hebben niemand de kans gegeven om over te steken."
    },
    {
      "verse": 29,
      "text": "Ze verslaan van Moab te dien tijde\nzo’n tienduizend man,\nallen geolied en allen manvolk van kracht;\ner is niemand ontsnapt."
    },
    {
      "verse": 30,
      "text": "Zo verootmoedigt Moab zich te dien dage\nonder Israëls hand,-\nen heeft het land tachtig jaar rust."
    }
  ],
  "translation": "NB"
}