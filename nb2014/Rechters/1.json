{
  "book": "Rechters",
  "chapter": 1,
  "verses": [
    {
      "verse": 1,
      "text": "Het geschiedt:\nna de dood van Jozua\nstellen de zonen Israëls\nbij de Ene de vraag en zeggen:\nwie zal voor ons als eerste opklimmen naar de Kanaäniet om tegen hem oorlog te voeren?"
    },
    {
      "verse": 2,
      "text": "De Ene zegt: Juda zal opklimmen!-\nzie, ik heb het land in zijn hand gegeven!"
    },
    {
      "verse": 3,
      "text": "Juda zegt tot Simeon, zijn broeder: klim met mij op in mijn lotsdeel;\nwij zullen oorlog voeren met de Kanaäniet\nen ik zal ook met jou meegaan in jouw lotsdeel!\nDan gaat Simeon met hem mee."
    },
    {
      "verse": 4,
      "text": "Zo klimt Juda op\nen de Ene geeft de Kanaäniet en de Periziet aan hen in handen;\nze verslaan hen bij Bezek,\ntienduizend man."
    },
    {
      "verse": 5,
      "text": "In Bezek vinden ze Adoni Bezek\nen voeren oorlog met hem;\nze verslaan\nde Kanaäniet en de Periziet;"
    },
    {
      "verse": 6,
      "text": "Adoni Bezek vlucht\nen zij jagen hem achterna;\nze overmeesteren hem\nen hakken de duimen af\nvan zijn handen en zijn voeten."
    },
    {
      "verse": 7,
      "text": "Adoni Bezek zegt:\nzeventig koningen van wie de duimen van handen en voeten zijn afgehakt,\nzijn onder mijn tafel oprapers geweest:\nzoals ik heb gedaan,\nzó heeft God mij vergolden!\nZe laten hem naar Jeruzalem komen en daar sterft hij."
    },
    {
      "verse": 8,
      "text": "Dan voeren de zonen Israëls oorlog met Jeruzalem,\nbezetten dat\nen slaan het met de bek van het zwaard;\nze hebben de stad prijsgegeven in het vuur."
    },
    {
      "verse": 9,
      "text": "Daarna\nzijn de zonen van Juda afgedaald\nom oorlog te voeren met de Kanaäniet,-\ndie zetelde in het bergland,\nin de Negev en in de Laagte."
    },
    {
      "verse": 10,
      "text": "Dan gaat Juda\naf op de Kanaäniet die zetelt in Hebron;\nde naam van Hebron was voorheen Kirjat Arba;\nze verslaan Sjesjai, Achiman en Talmai."
    },
    {
      "verse": 11,
      "text": "Van daar gaat hij\naf op de ingezetenen van Dévier;\nde naam van Dévier was voorheen Kirjat Sefer."
    },
    {
      "verse": 12,
      "text": "Dan zegt Kaleb:\nwie Kirjat Sefer verslaat en het bezet,-\nhem zal ik mijn dochter Achsa geven tot vrouw!"
    },
    {
      "verse": 13,
      "text": "Het wordt bezet door Otniël, zoon van Kenaz,\nde broer van Kaleb die jonger is dan hij;\nhem geeft hij zijn dochter Achsa tot vrouw."
    },
    {
      "verse": 14,
      "text": "Het geschiedt bij haar komst\ndat zij hem verlokt om van haar vader het veld te vragen;\nze laat zich van de ezel glijden,-\nen dan zegt Kaleb tot haar: wat heb je?"
    },
    {
      "verse": 15,
      "text": "Zij zegt tot hem: gun mij een zegen,\nnu je mij een land als de Negev hebt gegeven\nzul je me ook waterwellen geven!\nDan geeft Kaleb haar\nde bovenste wellen\nen de onderste wellen."
    },
    {
      "verse": 16,
      "text": "De zonen van de Keniet die Mozes’ schoonvader was zijn opgeklommen vanuit Palmenstad, bij de zonen van Juda,\nnaar de woestijn van Juda\ndie bij het zuiden van Arad is;\nmen ging en werd ingezetene bij de gemeenschap daar."
    },
    {
      "verse": 17,
      "text": "Juda gaat op weg met Simeon, zijn broer,\nen zij verslaan\nde Kanaäniet die zetelt in Tsefat;\nzij slaan dat met de ban\nen men roept als naam voor die stad uit ‘Chorma’,- gebannene !"
    },
    {
      "verse": 18,
      "text": "Dan bezet Juda Gaza en haar gebied,\nAsjkelon en haar gebied,-\nen Ekron en haar gebied."
    },
    {
      "verse": 19,
      "text": "De Ene is bij Juda\nen die beërft het gebergte;\nwant van de vallei zijn de ingezetenen niet te onterven,\nomdat zij wagens van ijzer hebben."
    },
    {
      "verse": 20,
      "text": "Hebron geven ze aan Kaleb,\nzoals Mozes had gesproken;\nvan daaruit onterft hij\nde drie zonen van Anak."
    },
    {
      "verse": 21,
      "text": "Maar de Jeboesiet, de ingezetene van Jeruzalem,\nhebben de zonen van Benjamin niet onterfd;\nzo blijft de Jeboesiet bij de zonen van Benjamin in Jeruzalem zitten\ntot op deze dag."
    },
    {
      "verse": 22,
      "text": "Het huis van Jozef, ook zij klimmen op naar Bet El;\nde Ene is met hen."
    },
    {
      "verse": 23,
      "text": "Het huis van Jozef, zij doen speurwerk bij Bet El;\nde naam van de stad was voorheen Loez."
    },
    {
      "verse": 24,
      "text": "De wachters zien\neen man de stad uitgaan,-\nen zeggen tot hem:\nlaat ons toch zien waar we de stad inkomen,\ndan zullen we jou vriendschap bewijzen!"
    },
    {
      "verse": 25,
      "text": "Hij laat zien waar je de stad inkomt\nen zij slaan de stad met de bek van het zwaard;\ndie man en heel zijn familie hebben ze vrij heengezonden."
    },
    {
      "verse": 26,
      "text": "De man gaat\nnaar het land van de Chitieten;\nhij bouwt een stad\nen roept als naam voor haar uit ‘Loez’;\ndat is haar naam\ntot op deze dag."
    },
    {
      "verse": 27,
      "text": "Manasse heeft niet onterfd\nBet Sjean en haar dochtersteden, Tanach en haar dochtersteden\nen de ingezetenen van Dor en haar dochtersteden;\nde ingezetenen van Jivleam en haar dochtersteden\nen de ingezetenen van Megido en haar dochtersteden;\nde Kanaäniet slaagt erin\nte blijven zitten in deze landstreek."
    },
    {
      "verse": 28,
      "text": "Het geschiedt wanneer Israël sterk geworden is\ndat het de Kanaäniet verplicht tot dwangarbeid;\nmaar onterfd, nee, het heeft hem niet onterfd."
    },
    {
      "verse": 29,
      "text": "Ook Efraïm heeft niet onterfd\nde Kanaäniet die zetelt in Gezer;\nzo blijft de Kanaäniet in zijn midden zitten, in Gezer."
    },
    {
      "verse": 30,
      "text": "Zebulon\nheeft niet onterfd de ingezetenen van Kitron\nen de ingezetenen van Nahalol;\nzo blijft de Kanaäniet in zijn midden zitten,\nal worden ze verplicht tot dwangarbeid."
    }
  ],
  "translation": "NB"
}