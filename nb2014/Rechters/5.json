{
  "book": "Rechters",
  "chapter": 5,
  "verses": [
    {
      "verse": 1,
      "text": "Dan heft Debora\nmet Barak, zoon van Avinoam,\nop die dag een zang aan en zegt:"
    },
    {
      "verse": 2,
      "text": "Om lokken die in Israël loshingen,\nom de inzet van de gemeenschap:\nzegent de Ene !"
    },
    {
      "verse": 3,
      "text": "Hoort koningen,\nmachtigen leent het oor:\nik,\nvoor de Ene hef ik een zang aan,\nik maak muziek\nvoor de Ene , Israëls God!"
    },
    {
      "verse": 4,
      "text": "beefde de aarde,\nook dropen de hemelen,-\nook dropen de wolken van water!"
    },
    {
      "verse": 5,
      "text": "Bergen wankelden voor het aanschijn van de Ene ;\nde Sinaï sidderde\nvoor het aanschijn\nvan de Ene , Israëls God!"
    },
    {
      "verse": 6,
      "text": "In de dagen\nvan Sjamgar, zoon van Anat, in de dagen van Jaëel\nlagen de paden verlaten;\ndie eens over straatwegen gingen\nmoesten nu gaan\nover kronkelpaden."
    },
    {
      "verse": 7,
      "text": "Verlaten lagen in Israël de dorpen, verlaten,-\ntot ik opstond, Debora,\nals moeder van Israël opstond!"
    },
    {
      "verse": 8,
      "text": "Toen men koos voor nieuwe goden,\nverdween het brood uit de poorten,\nwas geen schild of lans meer te zien\nbij Israëls veertigduizend!"
    },
    {
      "verse": 9,
      "text": "Mijn hart was bij Israëls wetgevers,\nde bereidwilligen in de gemeenschap,-\nzegent de Ene !"
    },
    {
      "verse": 10,
      "text": "Gij die rijdt op okeren ezelinnen, die gezeten op een tapijt gaat over de weg: maakt hiervan gewag!"
    },
    {
      "verse": 11,
      "text": "Luider dan pijlschutters tussen de drinkbakken\ngeven zij daar hoog op van de gerechtigheden van de Ene ,\nde gerechtigheden van wie in Israël heerst!-\ntoen daalden ze af naar de poorten, de gemeenschap van de Ene !"
    },
    {
      "verse": 12,
      "text": "‘Ontwaak, ontwaak, Debora,- jij spreekster !,\nontwaak, ontwaak, spreek je uit in een zang!-\nsta op, bliksemse Barak, en vang jouw vangers, zoon van Avinoam!’"
    },
    {
      "verse": 13,
      "text": "Toen daalde wie was ontkomen af\ntot de geweldigen van de gemeente;\nen de Ene zelf\ndaalde tot mij af tussen de helden!"
    },
    {
      "verse": 14,
      "text": "Uit Efraïm,\nhun wortel in Amalek!,\njou achterna, Benjamin, met jouw manschappen,-\nuit Machier\ndaalden de wetgevers af,\nen uit Zebulon\nvoortrekkers met de staf van een schrijver."
    },
    {
      "verse": 15,
      "text": "De vorsten in Issachar met Debora,-\nals Issachar, zo was Barak,\nde vallei in gezonden te voet;\nmaar in de gelederen van Ruben\nwaren de overleggingen van het hart te groot!"
    },
    {
      "verse": 16,
      "text": "Waarom zat je terneer\ntussen de stallen?-\nom te horen het blaten van de kudden?\nVoor de gelederen van Ruben\nwaren de naspeuringen van het hart te groot!"
    },
    {
      "verse": 17,
      "text": "Gilead:\naan de overzij van de Jordaan bleef hij wonen,\nen Dan:\nwaarom zwierf hij om op schepen?\nAser\nbleef zitten aan het strand van de zeeën,\naan zijn inhammen bleef hij wonen."
    },
    {
      "verse": 18,
      "text": "Maar dan Zebulon:\neen manschap die zijn ziel waagt ten dode toe, en ook Naftali,-\nop de hoogten des velds."
    },
    {
      "verse": 19,
      "text": "Gekomen zijn koningen en voerden oorlog,\nja, toén voerden Kanaäns koningen oorlog,\nbij Tanach, aan de wateren van Megido,-\nmaar geen brokje zilver namen ze mee!"
    },
    {
      "verse": 20,
      "text": "Vanuit de hemel voerden zij oorlog,\nde sterren, vanuit hun banen\nvoerden zij met Sisera oorlog!"
    },
    {
      "verse": 21,
      "text": "De beek Kisjon sleurde hen mee,\noeroude beek, o beek Kisjon,-\ntreed voort, mijn ziel, met kracht!"
    },
    {
      "verse": 22,
      "text": "Toen hamerden de hoeven van het paard,\nvan de galop, het galopperen der hengsten."
    },
    {
      "verse": 23,
      "text": "Vervloekt nu Meroz!-\nheeft gezegd de engel van de Ene ,\nvervloekt met een vloek haar ingezetenen,-\nwant zij kwam de Ene niet te hulp,\nde Ene niet te hulp met haar helden!"
    },
    {
      "verse": 24,
      "text": "Gezegend zij boven de vrouwen:\nJaëel,\nvrouw van Chever, de Keniet;\nboven de vrouwen in de tent zij zij gezegend!"
    },
    {
      "verse": 25,
      "text": "Water vroeg hij, melk was wat zij gaf,-\nin een schaal voor geweldigen bracht zij room naderbij."
    },
    {
      "verse": 26,
      "text": "Haar hand stak zij uit naar de tentpin,\nhaar rechterhand naar een hamer van zwoegers;\nzij hamerde op Sisera, timmerde op zijn hoofd,\nverwondde, doorboorde zijn keelgat."
    },
    {
      "verse": 27,
      "text": "Tussen haar voeten\nkromde hij zich, viel neer en sliep in;\ntussen haar voeten kromde hij zich en viel neer,\ndaar waar hij zich kromde\nviel hij neer, verwoest!"
    },
    {
      "verse": 28,
      "text": "Door het venster tuurde en jammerde Sisera’s moeder, door het traliewerk heen:\nwaarom toch\naarzelt zijn wagen te komen?,\nwaarom zijn achtergeraakt\nde schreden van zijn wielen?"
    },
    {
      "verse": 29,
      "text": "De wijsten van haar vorstinnen antwoorden,-\nja ook zijzelf\nheeft een weerwoord op wat ze heeft gezegd:"
    },
    {
      "verse": 30,
      "text": "vinden ze, verdelen ze geen buit?-\neen schoot, twee schoten per hoofd van een kerel,\neen buit van bonte stoffen voor Sisera,\neen buit van bonte stoffen vol stiksel,\nbonte stof dubbelbestikt voor mijn hals als buit!"
    }
  ],
  "translation": "NB"
}