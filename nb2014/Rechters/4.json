{
  "book": "Rechters",
  "chapter": 4,
  "verses": [
    {
      "verse": 1,
      "text": "De zonen Israëls voegen toe\naan het doen van wat kwaad is\nin de ogen van de Ene ;\nen Ehoed is gestorven."
    },
    {
      "verse": 2,
      "text": "De Ene verkoopt hen\nin de hand van Javien, koning van Kanaän,\ndie koning is geworden in Chatsor;\noverste van zijn strijdschaar is Sisera,\nen die zetelt in Charosjet Hagojiem."
    },
    {
      "verse": 3,
      "text": "De zonen-en-dochters van Israël schreeuwen tot de Ene ,-\nwant hij heeft negenhonderd wagens van ijzer\nen hij heeft twintig jaar lang\nde zonen-en-dochters van Israël zwaar verdrukt."
    },
    {
      "verse": 4,
      "text": "Debora, een vrouw die profetes was,\nvrouw van Lapidot,-\nzij heeft Israël gericht in die tijd."
    },
    {
      "verse": 5,
      "text": "Zij zetelt onder de palm van Debora,\ntussen Rama en Bet El in het bergland van Efraïm;\ntot haar klimmen de zonen-en-dochters van Israël op voor rechtspraak."
    },
    {
      "verse": 6,
      "text": "Zij zendt boden\nen laat Barak, zoon van Avinoam, roepen\nuit Kedesj in Naftali;\nzij zegt tot hem: heeft de Ene , Israëls God, niet geboden\n‘ga heen, uittrekken zul je naar de berg Tabor\nen met je meenemen\ntienduizend man\nuit de zonen van Naftali en de zonen van Zebulon;"
    },
    {
      "verse": 7,
      "text": "naar jou toe trekken zal ik, naar de beek Kisjon:\nSisera, overste van de strijdschaar van Javien\nen zijn wagens en zijn menigte,-\ngeven zal ik hem in jouw hand!’"
    },
    {
      "verse": 8,
      "text": "Dan zegt Barak tot haar:\nals u met mij meegaat zal ik gaan,-\nen als u niet met mij meegaat ga ik niet!"
    },
    {
      "verse": 9,
      "text": "Zij zegt: ik ga, ik ga met je mee;\nmaar, luisterrijk zal het voor jou niet worden\nop de weg die jij nu gaat,\nwant door de hand van een vrouw\n‘verkoopt’ de Ene Sisera!\nDan staat Debora op en gaat zij met Barak mee naar Kedesj."
    },
    {
      "verse": 10,
      "text": "Barak schreeuwt Zebulon en Naftali bijeen naar Kedesj,\nen in zijn voetstappen klimt een tienduizend man op;\nmet hem klimt Debora op."
    },
    {
      "verse": 11,
      "text": "Chever de Keniet heeft zich afgescheiden van Kaïn,\nvan de zonen van Chovav, de zwager van Mozes;\nhij spant zijn tent\nbij de godseik in Tsaänaniem bij Kedesj."
    },
    {
      "verse": 12,
      "text": "Ze melden aan Sisera,-\ndat Barak, de zoon van Avinoam, de berg Tabor is opgeklommen."
    },
    {
      "verse": 13,
      "text": "Sisera schreeuwt al zijn wagens bijeen:\nnegenhonderd wagens van ijzer;\nen heel de manschap die bij hem is;\nvanuit Charosjet Hagojiem naar de beek Kisjon."
    },
    {
      "verse": 14,
      "text": "Debora zegt tot Barak: sta op,\nwant dit is de dag dat de Ene Sisera in je hand heeft gegeven;\nis de Ene niet uitgetrokken voor je aanschijn uit?!\nDan daalt Barak af van de berg Tabor\nmet tienduizend man achter zich aan."
    },
    {
      "verse": 15,
      "text": "De Ene brengt Sisera en heel het wagenpark en heel het legerkamp in verwarring door de bek van het zwaard, door de verschijning van Barak;\nSisera daalt neer van de wagen en vlucht te voet."
    },
    {
      "verse": 16,
      "text": "Barak heeft\nhet wagenpark en het legerkamp\nachternagejaagd\ntot aan Charosjet Hagojiem;\nzo valt\nheel het legerkamp van Sisera door de bek van het zwaard,\nniet één is er overgebleven."
    },
    {
      "verse": 17,
      "text": "Sisera is te voet gevlucht\nnaar de tent van Jaëel,\nvrouw van Chever de Keniet;\nwant er is vrede\ntussen Javien, koning van Chatsor,\nen\nhet huis van Chever de Keniet."
    },
    {
      "verse": 18,
      "text": "Jaëel trekt uit, Sisera tegemoet,\nen zegt tot hem:\nwijk uit, mijn heer, wijk uit naar mij, vrees niet!\nDan wijkt hij uit naar haar, de tent in,\nen zij bedekt hem met de deken."
    },
    {
      "verse": 19,
      "text": "Hij zegt tot haar: geef me toch een beetje water te drinken, want ik heb dorst!\nZij maakt de melkzak open, geeft hem te drinken en dekt hem weer toe."
    },
    {
      "verse": 20,
      "text": "Hij zegt tot haar:\nblijf staan in de opening van de tent,-\nen laat het zo zijn, als er iemand komt en je vraagt\nen zeggen zal ‘is hier iemand’, dat jij zult zeggen ‘niemand!’"
    },
    {
      "verse": 21,
      "text": "Jaëel, vrouw van Chever, neemt een tentpin en pakt de hamer in haar hand,\nkomt stilletjes naar hem toe\nen stoot de pin door zijn keelgat\ntotdat zij de aarde in schiet;\nhij wás al in diepe slaap en doodmoe,-\nen hij sterft."
    },
    {
      "verse": 22,
      "text": "En ziedaar Barak die Sisera achtervolgt;\nJaëel trekt uit, hem tegemoet,\nen zegt tot hem:\nga mee, ik zal je laten zien\nde man die jij zoekt!\nHij komt bij haar binnen\nen ziedaar Sisera, gevallen, dood,\nmet de pin door zijn keelgat!"
    },
    {
      "verse": 23,
      "text": "Zo verootmoedigt God op die dag\nJavien, de koning van Kanaän,-\nvoor het aanschijn van de zonen-en-dochters van Israël."
    },
    {
      "verse": 24,
      "text": "De hand van de zonen Israëls gaat gaandeweg verder en wordt steeds harder\nop Javien, Kanaäns koning,-\ntotdat ze hebben weggemaaid\nJavien, Kanaäns koning."
    }
  ],
  "translation": "NB"
}