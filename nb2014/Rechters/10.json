{
  "book": "Rechters",
  "chapter": 10,
  "verses": [
    {
      "verse": 1,
      "text": "Na Avimelech staat op\nom Israël te redden:\nTola, zoon van Poea zoon van Dodo, een man van Issachar;\nhij zetelt in Sjamir,-\nin het bergland van Efraïm."
    },
    {
      "verse": 2,
      "text": "Hij richt Israël\ndrieëntwintig jaar;\nhij sterft\nen wordt begraven in Sjamir."
    },
    {
      "verse": 3,
      "text": "Na hem staat op\nJaïer de Gileadiet;\nhij richt Israël\ntweeëntwintig jaar."
    },
    {
      "verse": 4,
      "text": "Aan hem gewordt\neen dertigtal zonen\ndie rijden op dertig ezelhengsten,\ndertig ezelhengsten zijn van hen;\ntot hen\nroepen ze ‘Chavot Jaïer’,- gehuchten van Jaïer ,\ntot op deze dag,-\nin het land van de Gilead."
    },
    {
      "verse": 5,
      "text": "Jaïer sterft\nen wordt begraven in Kamon."
    },
    {
      "verse": 6,
      "text": "De zonen van Israël voegen toe\naan het doen van wat kwaad is in de ogen van de Ene\nen dienen de baäls en asjtartes, de goden van Aram, de goden van Tsidon en de goden van Moab,\nde goden van de zonen van Amon\nen de goden van de Filistijnen,\nze verlaten de Ene en hebben hem niet meer gediend."
    },
    {
      "verse": 7,
      "text": "Dan ontbrandt de toorn van de Ene tegen Israël;\nhij verkoopt hen in de hand van de Filistijnen\nen in de hand van de zonen van Amon."
    },
    {
      "verse": 8,
      "text": "Die kraken en knakken de zonen van Israël\nin dat jaar,-\nachttien jaar lang onderdrukken zij\nalle zonen van Israël die aan de overzij van de Jordaan leven,\nin het land van de Amoriet in de Gilead."
    },
    {
      "verse": 9,
      "text": "Dan steken de zonen van Amon de Jordaan over\nom ook oorlog te voeren tegen Juda, Benjamin en het huis Efraïm;\nhet wordt zeer benauwd voor Israël."
    },
    {
      "verse": 10,
      "text": "De zonen van Israël schreeuwen het uit\ntot de Ene en zeggen:\nwij hebben gezondigd tegen u,\nwant wij hebben onze God verlaten\nen zijn de baäls gaan dienen!"
    },
    {
      "verse": 11,
      "text": "Dan zegt de Ene tot de zonen van Israël:\nheb ik u niet van Egypte en van de Amoriet,\nvan de zonen van Amon en van de Filistijnen,"
    },
    {
      "verse": 12,
      "text": "en toen de Tsidoniërs, Amalek en Maon\nu verdrukten,-\nen gij tot mij schreeuwde;\nheb ik u niet gered uit hun hand?-"
    },
    {
      "verse": 13,
      "text": "maar gíj hebt mij verlaten,-\nen zijt andere goden gaan dienen;\ndaarom zal ik niet er aan toevoegen om u te redden!-"
    },
    {
      "verse": 14,
      "text": "gaat heen\nen schreeuwt tot de goden\ndie gij hebt uitverkoren;\nlaten zij u redden\nten tijde van uw benauwdheid!"
    },
    {
      "verse": 15,
      "text": "Maar de zonen van Israël zeggen tot de Ene : wij hebben gezondigd!-\ndoe gij aan ons\nnaar al wat goed is in uw ogen;\nalleen: bevrijd ons toch, ook deze dag!"
    },
    {
      "verse": 16,
      "text": "En zij verwijderen de goden uit den vreemde uit hun midden\nen dienen weer de Ene ;\nen hij lijdt pijn aan zijn ziel door Israëls ellende."
    },
    {
      "verse": 17,
      "text": "Bijeengeschreeuwd worden de zonen van Amon\nen zij legeren zich in de Gilead;\nverzameld worden de zonen van Israël,\nen zij legeren zich bij Mitspa."
    },
    {
      "verse": 18,
      "text": "Dan zeggen ze, de manschap, de vorsten van Gilead, per man tot zijn makker:\nwie is de man\ndie het onderneemt\nom oorlog te voeren met de zonen van Amon?-\ndie wordt tot hoofd\nover alle ingezetenen van Gilead!"
    }
  ],
  "translation": "NB"
}