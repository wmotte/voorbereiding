{
  "book": "Rechters",
  "chapter": 20,
  "verses": [
    {
      "verse": 1,
      "text": "Dan trekken alle zonen Israël uit\nen vergadert zich de samenkomst\nals één man,\nvan Dan tot Beëer Sjeva\nen het land van de Gilead,-\nbij de Ene te Mitspa."
    },
    {
      "verse": 2,
      "text": "Dan posteren zich\nde hoekstenen van heel de gemeente,\nvan alle stammen van Israël\nin een vergadering van de gemeente van God:\nvierhonderdduizend man zwaardtrekkend voetvolk."
    },
    {
      "verse": 3,
      "text": "De zonen van Benjamin horen\ndat de zonen van Israël zijn opgeklommen naar Mitspa;\nde zonen van Israël zeggen:\nspreekt!- hoe heeft dit kwaad kunnen geschieden?!"
    },
    {
      "verse": 4,
      "text": "Dan antwoordt de man, de Leviet,\nde man van de vrouw die vermoord is, en zegt:\nin Gibea dat van Benjamin is\nkwam ik aan, ikzelf en mijn bijvrouw, om te overnachten;"
    },
    {
      "verse": 5,
      "text": "maar de heren van Gibea stonden tegen mij op\nen omringden ’s nachts het huis\nmet kwaad in de zin tegen mij;\nmij dachten ze om te brengen\nmaar ze hebben mijn bijvrouw zó vernederd\ndat zij stierf;"
    },
    {
      "verse": 6,
      "text": "ik greep mijn bijvrouw, deelde haar in stukken\nen zond haar uit\ndoor elk veld van Israëls erfdeel,-\nomdat ze bij Israël schandalig en dwaas hebben gedaan;"
    },
    {
      "verse": 7,
      "text": "ziehier, allen zijt gij zonen van Israël;\nzoekt zelf maar woord en raad hierover!"
    },
    {
      "verse": 8,
      "text": "Dan staat heel de gemeente\nals één man op en zegt:\nniet gaan we per man naar zijn tent,\nniet wijken we uit, per man, naar zijn huis!-"
    },
    {
      "verse": 9,
      "text": "nu\nis dit het woord\ndat wij aan Gibea zullen doen:\nop haar af volgens het lot!-"
    },
    {
      "verse": 10,
      "text": "nemen zullen we tien mannen per honderdtal van alle stammen van Israël,\nhonderd per duizendtal en duizend per tienduizend\nom proviand te halen voor de gemeenschap,-\nom na hun aankomst aan Gibea van Benjamin\nte doen\novereenkomstig al het dwaze\ndat zij bij Israël hebben gedaan!"
    },
    {
      "verse": 11,
      "text": "Zo verzamelt zich\nalle manvolk van Israël tegen de stad,\nals één man verbonden."
    },
    {
      "verse": 12,
      "text": "Dan zenden\nde stammen van Israël mannen uit\ndoor heel de stammen van Benjamin, om te zeggen:\nwat is dit voor een kwaad\ndat bij u geschied is?-"
    },
    {
      "verse": 13,
      "text": "geeft die mannen, die Belialszonen uit Gilead, over,\nzodat wij ze kunnen doden\nen zo het kwaad uit Israël wegbranden!\nMaar die van Benjamin hebben niet willen\nhoren\nnaar de stem van hun broeders, de zonen van Israël."
    },
    {
      "verse": 14,
      "text": "En de zonen van Benjamin verzamelen zich\nuit hun steden naar Gibea\nom uit te trekken voor oorlog met de zonen van Israël."
    },
    {
      "verse": 15,
      "text": "De zonen van Benjamin die op die dag uit de steden aanmonsteren\nzijn zesentwintig duizendtallen zwaardtrekkend manvolk,-\nnog niet meegerekend, dat uit de ingezetenen van Gibea hebben aangemonsterd:\nzeven honderdtallen uitgelezen manvolk."
    },
    {
      "verse": 16,
      "text": "Uit heel de gemeenschap\nzeven honderdtallen uitgelezen manvolk\nmet een gebrek aan de rechterhand,-\nmaar al dezen\nmet de steen slingerend naar een haar zonder te missen."
    },
    {
      "verse": 17,
      "text": "De mannen van Israël die hebben aangemonsterd:\nbehalve uit Benjamin\nvierhonderdduizend man zwaardtrekkend,-\nal dezen zijn mannen van oorlog."
    },
    {
      "verse": 18,
      "text": "Ze staan op, klimmen op naar Bet El en stellen een vraag aan God;\nde zonen van Israël zeggen:\nwie zal voor ons als eerste opklimmen\nten oorlog met de zonen van Benjamin?\nDe Ene zegt: als eerste Juda!"
    },
    {
      "verse": 19,
      "text": "In de ochtend staan de zonen van Israël op,-\nen legeren zich voor Gibea."
    },
    {
      "verse": 20,
      "text": "Het manvolk van Israël trekt uit,\nten oorlog met Benjamin;\nze stellen zich op in slagorde, het manvolk van Israël, ten oorlog tegen Gibea."
    },
    {
      "verse": 21,
      "text": "Maar dan doen de zonen van Benjamin een uitval uit Gibea,-\nen stichten op die dag verderf bij Israël:\ntweeëntwintigduizend man ter aarde."
    },
    {
      "verse": 22,
      "text": "De gemeente, het manvolk van Israël, voelt zich gesterkt;\nze gaan door en formeren een slagorde ten oorlog\nop de plaats\nwaar ze een slagorde hebben geformeerd op de eerste dag."
    },
    {
      "verse": 23,
      "text": "De zonen van Israël klimmen op\nen weeklagen tot aan de avond voor het aanschijn van de Ene ;\nze stellen de Ene een vraag en zeggen:\nzal ik doorgaan\naan te treden voor de oorlog\nmet zonen van mijn broeder Benjamin?-\nen de Ene zegt: klimt op tegen hem!"
    },
    {
      "verse": 24,
      "text": "Dan naderen de zonen van Israël tot de zonen van Benjamin\nop de tweede dag."
    },
    {
      "verse": 25,
      "text": "Vanuit Gibea trekt op die tweede dag Benjamin uit, hun tegemoet;\nze stichten nogmaals verderf bij de zonen van Israël:\nachttienduizend man ter aarde,-\nal dezen zijn zwaardtrekkers."
    },
    {
      "verse": 26,
      "text": "Dan klimmen alle zonen van Israël, ja heel de gemeenschap, óp en komen aan in Bet El;\nwenend zitten ze daar neer voor het aanschijn van de Ene\nen vasten op die dag tot aan de avond;\nze laten opgangsgaven opgaan en vredesgaven voor het aanschijn van de Ene ."
    },
    {
      "verse": 27,
      "text": "De zonen van Israël stellen aan de Ene een vraag;\ndáár is immers\nde ark van het verbond van God\nin die dagen"
    },
    {
      "verse": 28,
      "text": "en Pinchas, zoon van Elazar zoon van Aäron, staat voor zijn aanschijn in die dagen; ze zeggen:\nzal ik doorgaan en nogmaals uittrekken ten oorlog met de zonen van mijn broeder Benjamin, of zal ik ophouden?\nMaar de Ene zegt: klimt op,\nwant morgen geef ik hem in je hand!"
    },
    {
      "verse": 29,
      "text": "Dan legt Israël\ntegen Gibea rondom hinderlagen."
    },
    {
      "verse": 30,
      "text": "Op de derde dag klimmen de zonen van Israël op tegen de zonen van Benjamin,-\nen formeren ze een slagorde tegen Gibea als keer op keer."
    }
  ],
  "translation": "NB"
}