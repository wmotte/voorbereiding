{
  "book": "Rechters",
  "chapter": 8,
  "verses": [
    {
      "verse": 1,
      "text": "Maar dan zeggen ze,\nhet manvolk van Efraïm, tot hem:\nwat is dit voor onbesprokens dat je ons hebt aangedaan\ndoor ons er niet bij te roepen\ntoen je bent heengegaan om oorlog te voeren tegen Midjan?\nEn ze maken hem heftig verwijten."
    },
    {
      "verse": 2,
      "text": "Hij zegt tot hen:\nwat heb ik nu gedaan vergeleken met u?-\nis niet\nde nalezing van Efraïm beter dan heel de druivenpluk van Aviëzer?-"
    },
    {
      "verse": 3,
      "text": "God heeft de vorsten van Midjan, Oreev en Zeëev in uw hand gegeven;\nwat heb ik kunnen doen vergeleken met u?\nToen\nis hun geestesstorm tegen hem bedaard,\ntoen hij dit woord had gesproken."
    },
    {
      "verse": 4,
      "text": "Gideon komt aan bij de Jordaan,-\nom die over te steken, hijzelf\nen de driehonderd man die bij hem is;\nze zijn uitgeput maar achtervolgen toch."
    },
    {
      "verse": 5,
      "text": "Hij zegt tot de mannen van Soekot:\ngeeft toch wat bollen brood\naan de manschap die mijn voetstappen volgt,-\nwant ze zijn uitgeput,\nterwijl ik bezig ben\nZevach en Tsalmoena, koningen van Midjan, achterna te jagen!"
    },
    {
      "verse": 6,
      "text": "Men -de vorsten van Soekot- zegt:\nis de handpalm van Zevach en Tsalmoena nu al in jouw hand,\ndat wij aan jouw strijdschaar brood moeten geven?"
    },
    {
      "verse": 7,
      "text": "Gideon zegt:\nom zóiets zal ik,\nwanneer de Ene Zevach en Tsalmoena in mijn hand geeft,-\nuw vlees dorsen\nmet de doornstruiken en distels uit de woestijn!"
    },
    {
      "verse": 8,
      "text": "Daarvandaan klimt hij op naar Penoeël\nen spreekt hen net zo aan;\nde mannen van Penoeël antwoorden hem\nzoals de mannen van Soekot hebben geantwoord."
    },
    {
      "verse": 9,
      "text": "Hij zegt ook tot de mannen van Penoeël:\nals ik, zegt hij, in vrede weerkeer\nsloop ik deze toren!"
    },
    {
      "verse": 10,
      "text": "Zevach en Tsalmoena zijn in Karkor\nen hun legerkampen met hen, zo’n vijftienduizend:\nallen die resteren\nuit heel het legerkamp van de zonen van het oosten;\nde gevallenen,\ndat waren honderdtwintigduizend man zwaardtrekkende manschap."
    },
    {
      "verse": 11,
      "text": "Gideon klimt op\nlangs de weg van wie wonen in de tenten,\nten oosten van Novach en Jogbeha;\nhij verslaat het legerkamp\ndat veilig dacht te wezen."
    },
    {
      "verse": 12,
      "text": "Zevach en Tsalmoena vluchten\nen hij jaagt achter hen aan;\nhij verovert deze twee koningen van Midjan,\nZevach en Tsalmoena,\nen heel het legerkamp heeft hij laten beven."
    },
    {
      "verse": 13,
      "text": "Gideon, zoon van Joasj, keert terug van de oorlog,-\nlangs de pas van Cheres."
    },
    {
      "verse": 14,
      "text": "Uit de mannen van Soekot vangt hij een jongen en ondervraagt die;\nhij schrijft voor hem de vorsten van Soekot op én haar oudsten:\nzevenenzeventig man."
    },
    {
      "verse": 15,
      "text": "Hij komt aan bij de mannen van Soekot\nen zegt:\nziehier Zevach en Tsalmoena\nom wie ge mij hebt gehoond toen u zei\n‘heb je de vuist van Zevach en Tsalmoena nu al in je hand,\ndat wij aan je uitgeputte mannen brood moeten geven?’"
    },
    {
      "verse": 16,
      "text": "Hij neemt de oudsten van de stad\nen de dorens en distels van de woestijn,-\nen laat de mannen van Soekot\ndaarmee kennis maken."
    },
    {
      "verse": 17,
      "text": "De toren van Penoeël heeft hij gesloopt,-\nen de mannen van die stad heeft hij omgebracht."
    },
    {
      "verse": 18,
      "text": "Hij zegt\ntot Zevach en Tsalmoena:\nwaar zijn de mannen\ndie gij bij Tabor hebt omgebracht?\nZij zeggen: zoals jij zo waren zij,\nelkeen\nvan aanzien zonen van de koning."
    },
    {
      "verse": 19,
      "text": "Hij zegt:\nmijn broers, de zonen van mijn moeder waren zij;\nzowaar de Ene leeft,\nhad u hen laten leven\ndan had ik u niet omgebracht!"
    },
    {
      "verse": 20,
      "text": "Hij zegt tot Jeter,- rest , zijn eersteling:\nsta op, breng ze om!-\nmaar de jongen heeft zijn zwaard niet uitgetrokken, want hij is bevreesd,\nwant hij is nog maar een jongen."
    },
    {
      "verse": 21,
      "text": "Dan zegt Zevach, en ook Tsalmoena:\nsta op, jij, en tref ons,\nwant zoals de man, zo is zijn kracht!\nGideon staat op,\nbrengt Zevach en Tsalmoena om\nen neemt de maantjes\ndie aan de halzen van hun kamelen hingen."
    },
    {
      "verse": 22,
      "text": "Zij -het manvolk van Israël- zeggen tot Gideon:\nheers over ons, én jij\nén je zoon en de zoon van je zoon!-\nwant jij hebt ons uit Midjans hand gered!"
    },
    {
      "verse": 23,
      "text": "Maar Gideon zegt tot hen:\nik, ik zal niet over u heersen\nen ook mijn zoon zal niet over u heersen;\nover u heersen zal de Ene !"
    },
    {
      "verse": 24,
      "text": "Dan zegt Gideon tot hen:\nwel vraag ik een vraag aan u:\ngeeft mij\nper man een ring van zijn buit!-\nwant ze hebben gouden ringen,\nomdat ze Ismaëlieten zijn."
    },
    {
      "verse": 25,
      "text": "Zij zeggen: die giften geven wij!-\nze spreiden de mantel uit\nen werpen per man een ring van zijn buit\ndaarop neer."
    },
    {
      "verse": 26,
      "text": "Zo wordt\nhet gewicht\nvan de gouden ringen die hij heeft gevraagd\nduizend zevenhonderd sikkel goud,-\napart van de maantjes, de druppelhangers\nen de purperen gewaden\ndie de koningen van Midjan hebben overkleed,\nen apart van de halskettingen om de halzen van hun kamelen."
    },
    {
      "verse": 27,
      "text": "Gideon maakt het tot een efod\nen zet die neer in zijn stad, in Ofra;\nmaar daar hoereren ze, heel Israël, er achteraan;\nhij wordt voor Gideon en zijn huis tot een valstrik."
    },
    {
      "verse": 28,
      "text": "Maar Midjan wordt verootmoedigd\nvoor het aanschijn van de zonen-en-dochters van Israël;\nze zijn niet doorgegaan hun hoofd op te heffen;\nhet land heeft veertig jaar rust in de dagen van Gideon."
    },
    {
      "verse": 29,
      "text": "Dan gaat Jeroebaäl, zoon van Joasj, heen en keert terug in zijn huis."
    },
    {
      "verse": 30,
      "text": "Aan Gideon\nzijn zeventig zonen geworden\ndie zijn voortgekomen uit zijn heup;\nwant vele vrouwen zijn de zijne geworden."
    }
  ],
  "translation": "NB"
}