{
  "book": "Rechters",
  "chapter": 15,
  "verses": [
    {
      "verse": 1,
      "text": "Het geschiedt na vele dagen,\nin de dagen van de tarweoogst:\nMet een geitenbokje bij zich gaat Simson zijn vrouw bezoeken,\nen zegt:\nik wil binnenkomen bij mijn vrouw, in de kamer!-\nmaar haar vader heeft het hem niet gegeven binnen te komen."
    },
    {
      "verse": 2,
      "text": "Haar vader zegt:\ngezegd heb ik en gezegd dat jij haar hatend bent gaan haten\nen ik heb haar gegeven aan je bruiloftsgezel;\nis haar jongere zus niet beter dan zij?-\nlaat die toch in haar plaats de jouwe worden!"
    },
    {
      "verse": 3,
      "text": "Simson zegt tot hem:\nonschuldig zal ik ditmaal zijn tegenover de Filistijnen,-\nwanneer ik kwalijk met hen handel!"
    },
    {
      "verse": 4,
      "text": "Simson gaat heen\nen vangt driehonderd vossen;\nhij neemt fakkels,\nwendt staart aan staart\nen zet telkens één fakkel tussen twee staarten in."
    },
    {
      "verse": 5,
      "text": "Hij steekt vuur aan in de fakkels\nen zendt ze uit in het staande koren van de Filistijnen;\nzo steekt hij alles in brand, van garvenhoop tot en met staand koren,\nwijngaard en olijfboom."
    },
    {
      "verse": 6,
      "text": "Dan zeggen de Filistijnen: wie heeft dat gedaan?\nZe zeggen:\nSimson, de schoonzoon van de Timniet,\nwant die heeft zijn vrouw genomen\nen haar gegeven aan zijn bruiloftsgezel!\nDe Filistijnen klimmen op\nen verbranden haar en haar vader in het vuur."
    },
    {
      "verse": 7,
      "text": "Simson zegt tot hen:\nals ge dingen doet als dit!…\nja, als ik mij op u gewroken heb, pas daarna houd ik op!"
    },
    {
      "verse": 8,
      "text": "Hij slaat hen tot ‘dijen over heupen’,\nin een grote slag;\nhij daalt af en zet zich neer\nin de rotsspleet van Etam."
    },
    {
      "verse": 9,
      "text": "De Filistijnen klimmen op\nen slaan hun legerkamp op in Juda;\nze verspreiden zich bij Lechi,- kaakbeen ."
    },
    {
      "verse": 10,
      "text": "Dan zeggen ze, de manschap van Juda:\nwaarom zijt ge tegen ons opgeklommen?\nZij zeggen:\nom Simson te boeien zijn wij opgeklommen,\nom te doen aan hem\nzoals hij heeft gedaan aan ons!"
    },
    {
      "verse": 11,
      "text": "Dan dalen drieduizend man uit Juda af\nnaar de rotsspleet van Etam\nen zeggen zij tot Simson:\nweet je niet dat de Filistijnen over ons heersen?-\nwat is dit dat je ons hebt aangedaan?\nMaar hij zegt tot hen:\nzoals zij gedaan hebben aan mij,\nzo heb ik gedaan aan hen!"
    },
    {
      "verse": 12,
      "text": "Ze zeggen tot hem: om je te boeien zijn wij afgedaald,\nom je de Filistijnen in handen te geven!\nSimson zegt tot hen:\nzweert mij\ndat ge mij niet dodelijk treft!"
    },
    {
      "verse": 13,
      "text": "Zij zeggen tot hem, zij zeggen:\nnee, want wij willen je in boeien boeien en hun in handen geven,\nmaar doden?, we zullen je niet doden!\nDan boeien ze hem\nmet twee nieuwe touwen\nen laten hem zo opklimmen uit de rotsspleet."
    },
    {
      "verse": 14,
      "text": "Toen hij was aangekomen bij Lechi,- kaakbeen ,\nzijn de Filistijnen hem joelend tegemoetgegaan;\nmaar dan overkomt hem de Geest van de Ene\nen worden de touwen die hij om zijn armen heeft\nals vlasstengels die verbrand zijn in het vuur,\nen zijn boeien smelten weg van zijn handen."
    },
    {
      "verse": 15,
      "text": "Hij vindt een lechi ,- een kaakbeen van een ezel, vers;\nhij strekt zijn hand uit, neemt het op\nen slaat daarmee duizend man neer."
    },
    {
      "verse": 16,
      "text": "Dan zegt Simson:\nmet het kaakbeen van die ezel,\neen ezel, twee ezels,\nmet het kaakbeen van een ezeldubbeltal\nheb ik duizend man verslagen!"
    },
    {
      "verse": 17,
      "text": "En het geschiedt, als hij voleindigd heeft te spreken\nwerpt hij het kaakbeen uit zijn hand\nen roept tot dat oord ‘Ramat Lechi’,- kaakbeenhoogte ."
    },
    {
      "verse": 18,
      "text": "Hij wordt zeer dorstig\nen roept tot de Ene ; hij zegt:\nzelf hebt gij deze grote redding\nuw dienaar in de hand gegeven,-\nen nú moet ik doodgaan van dorst\nen vallen in de hand van die voorhuiden?"
    },
    {
      "verse": 19,
      "text": "Dan klieft God de holte die er in Lechi,- kaakbeen , is;\ndaaruit komen waterstromen tevoorschijn en hij heeft te drinken;\nzijn geestkracht keert terug en hij herleeft.\nDaarom heeft hij als naam daarvoor geroepen:\n‘Een Hakoree’,- wel van de roepende ,\ndie er bij Lechi,- kaakbeen , is\ntot op deze dag."
    },
    {
      "verse": 20,
      "text": "Hij richt Israël in de dagen van de Filistijnen twintig jaar lang."
    }
  ],
  "translation": "NB"
}