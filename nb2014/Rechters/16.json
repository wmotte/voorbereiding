{
  "book": "Rechters",
  "chapter": 16,
  "verses": [
    {
      "verse": 1,
      "text": "Simson gaat naar Gaza;\nhij ziet daar een vrouw aan die een hoer is\nen komt bij haar binnen."
    },
    {
      "verse": 2,
      "text": "Als tot de Gazatieten wordt gezegd\n‘Simson is hierheen gekomen’\nomringen zij hem en belagen ze hem heel de nacht in de poort van de stad;\nheel de nacht houden zij zich rustig, zeggend:\nvóór het licht van de ochtend hebben we hem omgebracht!"
    },
    {
      "verse": 3,
      "text": "Simson ligt neer tot halverwege de nacht;\nhalvernacht staat hij op,\nmaakt zich meester\nvan de deuren van de stadspoort en de twee posten,\nrukt ze uit, met grendel en al\nen legt ze op zijn schouders;\nhij klimt ermee omhoog naar de top van de berg\ndie op het aanschijn van Hebron ligt."
    },
    {
      "verse": 4,
      "text": "Het geschiedt hierna\ndat hij een vrouw liefkrijgt in het beekdal Soreek;\nhaar naam is Delila,- koningin van de nacht ."
    },
    {
      "verse": 5,
      "text": "De tirannen der Filistijnen klimmen naar haar op\nen zeggen tot haar: verleid hem\nen zie waardoor zijn kracht zo groot is\nen waarmee wij hem zouden aankunnen;\nboeien zullen wij hem dan om hem te bedwingen,\nen wij, wij zullen aan jou geven\nper man\nelfhonderd sikkels zilver!"
    },
    {
      "verse": 6,
      "text": "Dan zegt Delila tot Simson:\nmeld toch aan mij\nwaardoor je kracht zo groot is,-\nwaarmee je bent te boeien om je te bedwingen!"
    },
    {
      "verse": 7,
      "text": "Simson zegt tot haar:\nals ze mij boeien\nmet zeven verse pezen die niet verdroogd zijn, zwak zal ik worden, en wezen als elkeen van het mensdom!"
    },
    {
      "verse": 8,
      "text": "Dan brengen ze haar als opgangsgave,\nde tirannen der Filistijnen,\nzeven verse pezen die niet verdroogd zijn,-\nen zij boeit hem daarmee."
    },
    {
      "verse": 9,
      "text": "Terwijl de belager\nbij haar zit in de binnenkamer,\nzegt zij tot hem:\nde Filistijnen over je, Simson!-\nen hij verscheurt de pezen\nzoals een snoer van grof vlas scheurt zodra het vuur ruikt;\nzijn kracht werd niet bekend."
    },
    {
      "verse": 10,
      "text": "Dan zegt Delila tot Simson:\nzie, je hebt de gek met mij gestoken\nen leugens tot mij gesproken;\nmeld nú toch aan mij\nwaarmee je bent te boeien!"
    },
    {
      "verse": 11,
      "text": "Hij zegt tot haar:\nals ze mij in boeien boeien met nieuwe touwen,\nwaarmee nog geen werk is gedaan,-\nzwak zal ik worden, en wezen als elkeen van het mensdom!"
    },
    {
      "verse": 12,
      "text": "Delila neemt nieuwe touwen en boeit hem daarmee.\nDan zegt ze tot hem: de Filistijnen over je, Simson!,\nterwijl de belager in de binnenkamer zit;\nhij scheurt ze van zijn armen als een draad."
    },
    {
      "verse": 13,
      "text": "Dan zegt Delila tot Simson:\ntot hiertoe heb je de gek met mij gestoken en leugens tot mij gesproken;\nmeld mij\nwaarmee je bent te boeien!\nHij zegt tot haar:\nals je\nde zeven strengen van mijn hoofdhaar verweeft met de schering van de weefstoel!"
    },
    {
      "verse": 14,
      "text": "Zij stoot ze vast met de pin\nen zegt tot hem:\nde Filistijnen over je, Simson!-\nhij schrikt wakker uit zijn slaap\nen scheurt de pin van de weefstoel en de schering los."
    },
    {
      "verse": 15,
      "text": "Zij zegt tot hem:\nhoe kun je zeggen ‘ik heb je lief’\nterwijl je hart niet bij me is?-\ndrie keren al heb je de gek met me gestoken\nen mij niet gemeld\nwaardoor je kracht zo groot is!"
    },
    {
      "verse": 16,
      "text": "En het geschiedt: als zij hem met haar woorden alle dagen heeft benauwd en een kwelling voor hem wordt,\nwordt zijn ziel tot stervens toe mismoedig."
    },
    {
      "verse": 17,
      "text": "Hij meldt haar heel zijn hart\nen zegt tot haar: geen scheermes is ooit over mijn hoofd geklommen,\nwant een nazir ,- een gewijde van God ben ik, van de schoot van mijn moeder af;\nals ik zou worden geschoren, wijken zal dan van mij mijn kracht,\nen zwak zal ik worden, en wezen als heel het mensdom!"
    },
    {
      "verse": 18,
      "text": "Dan ziet Delila in\ndat hij haar heel zijn hart gemeld heeft;\nzij zendt een bode,\nlaat de tirannen der Filistijnen roepen en zegt: klimt ditmaal op,\nwant gemeld heeft hij mij heel zijn hart!\nDe tirannen der Filistijnen klimmen tot haar op\nen klimmen op met het zilver in hun hand."
    },
    {
      "verse": 19,
      "text": "Zij laat hem inslapen tussen haar knieën,\nroept de man\nen scheert af\nde zeven strengen van zijn hoofdhaar;\nzo onderneemt zij het om hem te bedwingen\nen wijkt zijn kracht van hem."
    },
    {
      "verse": 20,
      "text": "Ze zegt:\nde Filistijnen over je, Simson!-\nen hij wordt wakker uit zijn slaap\nen zegt: ik tijg uit\nzoals keer op keer en schud me los!-\nhij weet niet\ndat de Ene van hem is geweken."
    },
    {
      "verse": 21,
      "text": "Dan overmeesteren hem de Filistijnen\nen steken ze hem de ogen uit;\nze laten hem afdalen naar Gaza\nen boeien hem met dubbel koper;\nhij wordt een maler in het huis van de geboeiden."
    },
    {
      "verse": 22,
      "text": "Maar zodra het afgeschoren is\nbegint zijn hoofdhaar weer uit te lopen."
    },
    {
      "verse": 23,
      "text": "De tirannen der Filistijnen\nhebben zich verzameld om een groot offer te offeren aan Dagon, hun god, en voor de vreugde;\nzij zeggen:\nonze god gaf ons in de hand\nSimson, onze vijand!"
    },
    {
      "verse": 24,
      "text": "Als ze hem zo zien, die gemeente,\nloven ze hun god;\nwant, hebben ze gezegd:\nonze god gaf ons in de hand Simson, onze vijand,\nde verwoester van ons land\ndie velen van ons heeft doorboord!"
    },
    {
      "verse": 25,
      "text": "En het geschiedt als hun hart goedgestemd is,\ndat ze zeggen:\nroept Simson erbij, die kan ons laten lachen!\nZe roepen Simson erbij uit het huis van de geboeiden;\nen hij wekt de lach op hun aanschijn;\nze laten hem staan tussen de standzuilen."
    },
    {
      "verse": 26,
      "text": "Dan zegt Simson tot de jongen die hem bij de hand houdt:\ngun mij wat rust,\nlaat mij de zuilen betasten\nwaarop dit huis steunt,-\ndan kan ik daartegen leunen!"
    },
    {
      "verse": 27,
      "text": "Het huis\nis vol mannen en vrouwen\nen daarheen zijn ook gekomen\nalle tirannen der Filistijnen;\nop het dak\nzo’n drie duizendtallen, man en vrouw,\ndie toezien bij het lachen om Simson."
    },
    {
      "verse": 28,
      "text": "Dan roept Simson tot de Ene en zegt:\nmijn Heer, Ene ,\ngedenk mij toch en maak mij toch slechts deze keer nog sterk, o God,\ndan zal ik mij voor mijn twee ogen met één enkele wraak op de Filistijnen wreken!"
    },
    {
      "verse": 29,
      "text": "Simson omklemt de twee middelste zuilen\nwaarop het huis steunt\nen leunt zwaar tegen hen aan,-\nmet één in zijn rechterhand en één in zijn linker."
    },
    {
      "verse": 30,
      "text": "Dan zegt Simson:\nsterve mijn ziel samen met de Filistijnen!\nMet kracht strekt hij zich uit\nen het huis valt over de tirannen\nen over heel de gemeente daarin;\nzo worden de doden die hij heeft gedood bij zijn dood\ner meer\ndan hij heeft gedood bij zijn leven."
    }
  ],
  "translation": "NB"
}