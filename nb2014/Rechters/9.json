{
  "book": "Rechters",
  "chapter": 9,
  "verses": [
    {
      "verse": 1,
      "text": "Dan gaat Avimelech, zoon van Jeroebaäl,\nnaar Sjechem,\nnaar de broers van zijn moeder;\nhij spreekt tot hen\nen tot heel de familie van het vaderhuis van zijn moeder en zegt:"
    },
    {
      "verse": 2,
      "text": "spreekt toch uit\nvoor de oren van alle heren van Sjechem: wat is groter goed voor u?-\ndat over u heerst: zeventig man,\nalle zonen van Jeroebaäl,\nof dat over u heerst: één man!-\nbedenkt:\nuw gebeente en uw vlees ben ik!"
    },
    {
      "verse": 3,
      "text": "Dan spreken de broers van zijn moeder over hem\nvoor de oren van alle heren van Sjechem\nal deze woorden;\nen hun hart neigt zich naar Avimelech,\nwant, hebben ze gezegd, hij is onze broeder!"
    },
    {
      "verse": 4,
      "text": "Ze geven hem zeventig zilverling\nuit het huis van Baäl Beriet;\ndaarmee huurt Avimelech\nleeghoofdige en lichtzinnige mannen\ndie hem achterna gaan."
    },
    {
      "verse": 5,
      "text": "Hij komt in zijns vaders huis in Ofra\nen brengt om:\nzijn broers, de zonen van Jeroebaäl, zeventig man op één-en-dezelfde steen;\nrest alleen\nJotam, de jongste zoon van Jeroebaäl,\nwant hij heeft zich verstopt."
    },
    {
      "verse": 6,
      "text": "Dan verzamelen zich alle heren van Sjechem en heel het huis van Milo;\nzij gaan heen\nen kronen Avimelech tot koning,-\nbij de godseik van de standsteen bij Sjechem."
    },
    {
      "verse": 7,
      "text": "Ze melden dat aan Jotam;\ndie gaat heen en staat stil op de top van de berg Geriziem;\nhij verheft zijn stem en roept;\nhij zegt tot hen:\nhoort naar mij, heren van Sjechem,\nen God zal horen naar u!-"
    },
    {
      "verse": 8,
      "text": "al gaande gingen de bomen heen\nom over zich een koning te zalven;\nze zeiden tot de olijf: word jij koning over ons!-"
    },
    {
      "verse": 9,
      "text": "maar de olijfboom zei tot hen:\nmoet ik afstand doen van mijn olie,\ndie God en mensen in mij eren?-\nmoet ik heengaan\nom te zweven boven de bomen?-"
    },
    {
      "verse": 10,
      "text": "dan zeggen de bomen tot de vijg:\nga mee, jij, en word koning over ons!-"
    },
    {
      "verse": 11,
      "text": "de vijgenboom zegt tot hen:\nmoet ik afstand doen van mijn zoetheid\nen mijn goede vrucht,\nmoet ik heengaan\nom te zweven boven de bomen?-"
    },
    {
      "verse": 12,
      "text": "dan zeggen de bomen tot de wijnstok:\nga mee, jij, en word koning over ons!-"
    },
    {
      "verse": 13,
      "text": "de wijnstok zegt tot hen:\nmoet ik afstand doen van mijn most,\ndie God en mensen verheugt?-\nmoet ik heengaan\nom te zweven boven de bomen?-"
    },
    {
      "verse": 14,
      "text": "dan zeggen al de bomen tot de doornstruik:\nga mee, jij, en word koning over ons!-"
    },
    {
      "verse": 15,
      "text": "en de doornstruik zegt tot de bomen:\nals ge in trouw mij tot koning over u zult zalven,\nkomt dan en schuilt in mijn schaduw!,\nen zo niet,\ndan zal vuur uitgaan van de doornstruik\nen de ceders van de Libanon verteren!-"
    },
    {
      "verse": 16,
      "text": "welnu, als ge het in trouw en oprechtheid hebt gedaan\ndat ge Avimelech koning hebt gemaakt,-\nen als ge het goede hebt willen doen met Jeroebaäl en zijn huis\nen als ge naar de verdienste van zijn handen aan hem hebt gedaan,"
    },
    {
      "verse": 17,
      "text": "mijn vader, die voor u oorlog heeft gevoerd,\nzijn ziel heeft gewaagd\nen u aan de hand van Midjan heeft ontrukt,"
    },
    {
      "verse": 18,
      "text": "terwijl gij\nheden zijt opgestaan tegen het huis van mijn vader\nen zijn zonen hebt omgebracht, zeventig man op één steen,-\nen Avimelech, de zoon van zijn dienstmaagd, koning hebt gemaakt over de heren van Sjechem\nomdat hij uw broeder is,-"
    },
    {
      "verse": 19,
      "text": "als ge op deze dag in trouw en oprechtheid hebt gedaan met Jeroebaäl en zijn huis:\nverheugt u in Avimelech\nen ook hij zal zich verheugen in u!-"
    },
    {
      "verse": 20,
      "text": "maar zo niet\ndan zal een vuur uitgaan van Avimelech\nen verteren de heren van Sjechem en het huis van Milo;\nen vuur zal uitgaan van de heren van Sjechem en het huis van Milo\nen Avimelech verteren!"
    },
    {
      "verse": 21,
      "text": "Dan vlucht Jotam;\nhij neemt de wijk en gaat naar Beëer;\ndaar blijft hij zitten,\nweg van het aanschijn van zijn broer Avimelech."
    },
    {
      "verse": 22,
      "text": "Drie jaren is Avimelech vorst over Israël."
    },
    {
      "verse": 23,
      "text": "Dan zendt God een kwade geest\ntussen Avimelech\nen de heren van Sjechem;\nde heren van Sjechem worden Avimelech ontrouw,"
    },
    {
      "verse": 24,
      "text": "zodat uitkomt\nhet geweld jegens de zeventig zonen van Jeroebaäl,-\nen hun bloed\nwordt gezet\nop het hoofd van Avimelech, hun broer die hen heeft omgebracht\nen op de heren van Sjechem\ndie zijn handen sterk gemaakt hebben om zijn broers om te brengen."
    },
    {
      "verse": 25,
      "text": "De heren van Sjechem leggen hun hinderlagen\nop de toppen van de bergen\nen plunderen\nal wie onderweg langs hen oversteekt;\ndat wordt gemeld aan Avimelech."
    },
    {
      "verse": 26,
      "text": "Dan komt\nGaäl, zoon van Eved, met zijn broeders,\nen steken zij over, Sjechem in;\nde heren van Sjechem achten zich veilig bij hen."
    },
    {
      "verse": 27,
      "text": "Ze trekken uit, het veld op, oogsten hun druiven, persen die uit\nen doen lofprijzingen;\nze komen in het huis van hun god,\neten en drinken\nen vervloeken Avimelech."
    },
    {
      "verse": 28,
      "text": "Gaäl, zoon van Eved, zegt:\nwie is Avimelech en wat is Sjechem dat we hem zouden dienen?-\nis hij niet een zoon van Jeroebaäl en is niet Zevoel zijn opzichter?-\ngediend hebben zij\nde mannen van Chamor, de vader van Sjechem,\nmaar waarom wel zouden wíj hem dienen?-"
    },
    {
      "verse": 29,
      "text": "wie geeft mij deze manschap in mijn hand?-\ndan zal ik Avimelech de wijk laten nemen!\nDaarmee zegt hij tot Avimelech:\nvermeerder je strijdschaar en trek uit!"
    },
    {
      "verse": 30,
      "text": "Dan hoort\nZevoel, vorst van de stad,\ndie uitspraken van Gaäl, zoon van Eved,-\nen ontbrandt zijn toorn."
    }
  ],
  "translation": "NB"
}