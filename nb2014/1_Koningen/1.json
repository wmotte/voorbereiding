{
  "book": "1 Koningen",
  "chapter": 1,
  "verses": [
    {
      "verse": 1,
      "text": "Na de dood van Achab\nbegaat Moab een misstap\ntegen Israël."
    },
    {
      "verse": 2,
      "text": "Intussen valt Achazja door het traliewerk van zijn bovenzaal in Samaria en raakt gewond;\nhij zendt boden uit\nen zegt tot hen: gaat heen, vraagt\nbij Baäl Zeboeb,- heer der vliegen , de god van Ekron,\nof ik deze verwonding zal overleven!"
    },
    {
      "verse": 3,
      "text": "Maar een bode van de Ene\nheeft al tot Elia de Tisjbiet gesproken: sta op, klim op,\nde boden van Samaria’s koning tegemoet!-\nspreek tot hen:\nis er soms geen God in Israël\ndat ge heengaat\nom een vraag te stellen\nbij Baäl Zeboeb,- de god van Ekron?-"
    },
    {
      "verse": 4,
      "text": "daarom, zó heeft gezegd de Ene :\nhet bed\nwaar je opgeklommen bent, daarvan zul je niet afdalen,\nwant sterven, ja sterven zul je!\nDan gaat Elia heen."
    },
    {
      "verse": 5,
      "text": "Als de boden bij hem terugkeren,-\nzegt hij tot hen:\nwat is dat nou?- jullie zijn teruggekeerd?"
    },
    {
      "verse": 6,
      "text": "Zij zeggen tot hem: een man klom op, ons tegemoet,\nen zei tot ons: gaat heen, keert terug naar de koning die jullie heeft gezonden,\nen spreek tot hem:\nzo heeft gezegd de Ene :\nis er soms geen God in Israël\ndat jij mensen uitzendt\nom een vraag te stellen\nbij Baäl Zeboeb,- de god van Ekron?-\ndaarom, van het bed\nwaar je opgeklommen bent, daarvan zul je niet afdalen,\nwant sterven, ja sterven zul je!"
    },
    {
      "verse": 7,
      "text": "Hij spreekt tot hen:\nwat is het voorkomen van de man\ndie opklom jullie tegemoet,-\nen tot jullie\ndeze woorden sprak?"
    },
    {
      "verse": 8,
      "text": "Zij zeggen tot hem:\ndie man is een harig heer,\neen gordel van leer gegord om zijn lendenen!\nHij zegt:\nElia de Tisjbiet is dat!"
    },
    {
      "verse": 9,
      "text": "Hij zendt een overste van vijftig naar hem uit met zijn vijftigtal;\ndie klimt naar hem op\n-en zie, hij zit op de top van de berg-\nen hij spreekt tot hem:\nman Gods,\nde koning heeft gesproken ‘daal af’!"
    },
    {
      "verse": 10,
      "text": "Maar Eliahoe antwoordt\nen spreekt tot de overste van vijftig:\nals ík een man Gods ben\ndan moge vuur afdalen uit de hemel\nen jou en je vijftigtal verteren!\nDan daalt er vuur neer uit de hemel\nen verteert hem en zijn vijftigtal."
    },
    {
      "verse": 11,
      "text": "Weer een keer zendt hij tot hem een andere overste van vijftig met zijn vijftigtal;\ndie klimt op en spreekt tot hem:\nman Gods,\nzó heeft de koning gezegd: daal haastig af!"
    },
    {
      "verse": 12,
      "text": "Elia antwoordt, en spreekt tot hen:\nals ík een man Gods ben,\ndan moge vuur afdalen uit de hemel\nen jou en je vijftigtal verteren!\nDan daalt vuur van God neer uit de hemel\nen verteert hem en zijn vijftigtal."
    },
    {
      "verse": 13,
      "text": "Weer een keer\nzendt hij een derde overste van vijftig uit met zijn vijftigtal;\nhij klimt op, de overste van vijftig, komt aan en buigt zich op zijn knieën\ntegenover Elia,\nsmeekt hem om genade en spreekt tot hem:\nman Gods,\nmoge mijn ziel\nen de ziel van je dienaars, deze vijftig, kostbaar wezen in je ogen!-"
    },
    {
      "verse": 14,
      "text": "zie, vuur is uit de hemel neergedaald\nen verteerde de twee\neerdere oversten van vijftig met hun vijftigtal;\nmoge nú\nmijn ziel kostbaar wezen in je ogen!"
    },
    {
      "verse": 15,
      "text": "Dan spreekt\nde bode van de Ene tot Elia:\ndaal met hem af,\nvrees niet voor zijn verschijning!\nHij staat op en daalt met hem af naar de koning."
    },
    {
      "verse": 16,
      "text": "Dan spreekt hij tot hem:\nzo heeft gezegd de Ene :\nomdat jij boden hebt uitgezonden om een vraag te stellen bij Baäl Zeboeb, de god van Ekron,\nalsof er in Israël geen God is\nnaar wiens spreken je kunt vragen,-\ndaarom: het bed\nwaarop je geklommen bent,\ndaarvan daal je niet af, want sterven, ja sterven zul je!"
    },
    {
      "verse": 17,
      "text": "En hij sterft, naar het woord van de Ene dat Elia heeft gesproken;\nJehoram wordt koning in zijn plaats,\nin het tweede jaar\ndat Jehoram de zoon van Jehosjafat koning over Juda is;\nwant hij heeft geen zoon gehad."
    },
    {
      "verse": 18,
      "text": "Het overige van de uitspraken over Achazjahoe, wat hij gedaan heeft,-\nstaan die niet geschreven\nop de boekrol van de besprekingen der dagen van de koningen van Israël?"
    }
  ],
  "translation": "NB"
}