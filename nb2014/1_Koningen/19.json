{
  "book": "1 Koningen",
  "chapter": 19,
  "verses": [
    {
      "verse": 1,
      "text": "En het geschiedt:\nmet dat koning Chizkiahoe ze hoort\nscheurt hij zijn gewaden;\nhij hult zich in de rouwzak\nen komt zó in het huis van de Ene ."
    },
    {
      "verse": 2,
      "text": "Hij zendt Eljakiem die over het huis gaat, Sjevna de schrijver\nen de oudsten van de priesters,\ngehuld in rouwzakken,-\nuit naar Jesaja de profeet, de zoon van Amots."
    },
    {
      "verse": 3,
      "text": "Zij zeggen tot hem:\nzo heeft gezegd Chizkiahoe:\neen dag van benauwing, straf en hoon is deze dag;\nwant kinderen zijn gekomen tot aan het breken van de vliezen,\nmaar er is geen kracht om ze te baren!-"
    },
    {
      "verse": 4,
      "text": "misschien\nwil de Ene , je God, alle woorden van Rav Sjakee horen,\nwaarmee zijn heer, de koning van Asjoer, hem heeft uitgezonden om de levende God te honen,\nmisschien zal hij hem straffen om de woorden\ndie hij heeft gehoord, de Ene , je God,-\nen wil jij een gebed opdragen\nvoor het restje dat zich hier bevindt!"
    },
    {
      "verse": 5,
      "text": "Als de dienaars van koning Chizkiahoe\naankomen bij Jesaja,"
    },
    {
      "verse": 6,
      "text": "zegt Jesaja tot hen:\nzó zult ge zeggen tot uw heer:\nzó heeft gezegd de Ene :\nvrees niet voor de woorden die je hebt gehoord,-\nen waarmee die jongelingen van Asjoers koning mij hebben gelasterd!-"
    },
    {
      "verse": 7,
      "text": "zie, ik zal in hem geestesadem de ruimte geven\nzodat hij iets te horen zal horen en terugkeren zal naar zijn land;\nin zijn eigen land zal ik hem vellen door het zwaard!"
    },
    {
      "verse": 8,
      "text": "Rav Sjakee keert terug\nen vindt de koning van Asjoer in oorlog tegen Livna,-\nwant hij heeft al gehoord\ndat hij uit Lachiesj is opgebroken."
    },
    {
      "verse": 9,
      "text": "Maar als hij hoort\ndat over Tirhaka, koning van Koesj, gezegd wordt:\nzie, hij is uitgetrokken om met jou oorlog te voeren!,\nkeert hij terug en zendt hij boden\nnaar Chizkiahoe en zegt:"
    },
    {
      "verse": 10,
      "text": "zó zult ge zeggen\ntot Chizkiahoe, koning van Juda, ge zult zeggen:\nlaat je God je niet misleiden\nbij wie jij je zo veilig voelt dat je zegt:\nJeruzalem wordt niet prijsgegeven\nin de hand van de koning van Asjoer!,-"
    },
    {
      "verse": 11,
      "text": "zie, zelf heb je gehoord\nwat Asjoers koningen hebben gedaan met alle landen die ze gebannen hebben;\nzul jij dan worden gered?-"
    },
    {
      "verse": 12,
      "text": "hebben de goden der volkeren hen gered die mijn vaderen hebben vernietigd?-\nGozan en Charan,-\nRetsef en de kinderen van Eden in Telasar?-"
    },
    {
      "verse": 13,
      "text": "waar is de koning van Chamat en de koning van Arpad,\nde koningen van de stad Sefarvajim,-\nvan Hena en Iva?!"
    },
    {
      "verse": 14,
      "text": "Dan neemt Chizkiahoe de briefrollen aan uit de hand van de boden en leest ze op;\nhij klimt op naar het huis van de Ene\nen Chizkiahoe spreidt die uit voor het aanschijn van de Ene ."
    },
    {
      "verse": 15,
      "text": "Chizkiahoe bidt tot het aanschijn van de Ene en zegt:\nEne ,\nGod van Israël die zetelt op de cheroeviem,\ngij zijt het die alleen de God zijt\nover alle koninkrijken der aarde,-\ngij zijt het die gemaakt hebt\nde hemelen en de aarde!-"
    },
    {
      "verse": 16,
      "text": "neig, o Ene , uw oor en hoor,\ndoe, Ene , uw ogen open en zie!-\nhoor\nde woorden van Sancheriev\ndie hij heeft uitgezonden\nom te honen de levende God!-"
    },
    {
      "verse": 17,
      "text": "waarlijk, Ene ,-\nde koningen van Asjoer hebben de volkeren\nen hun land verdelgd"
    },
    {
      "verse": 18,
      "text": "en hun goden prijsgegeven in het vuur,-\nwant dat waren ook geen goden\nmaar maaksel van mensenhanden, in hout en steen, en zij hebben hen verloren laten gaan;"
    },
    {
      "verse": 19,
      "text": "nu dan, Ene , onze God,\nred ons toch uit zijn hand!-\ndan zullen alle koninkrijken der aarde weten\ndat gij, Ene , alleen God zijt!"
    },
    {
      "verse": 20,
      "text": "Dan zendt Jesaja, de zoon van Amots,\naan Chizkiahoe bericht en laat zeggen:\nzó heeft gezegd de Ene , Israëls God:\nwat je tot mij hebt gebeden over Sancheriev, koning van Asjoer, heb ik gehoord!;"
    },
    {
      "verse": 21,
      "text": "dit is het spreken\ndat de Ene over hem heeft gesproken:\nverachten zal ze je, je bespotten,\nde jonkvrouw, de dochter Sions;\náchter jou zal haar hoofd schudden\nde dochter van Jeruzalem!-"
    },
    {
      "verse": 22,
      "text": "wie heb je gehoond en gelasterd,\ntegen wie de stem verheven,-\nverwaand je ogen opgeslagen?, tegen de heilige van Israël!-"
    },
    {
      "verse": 23,
      "text": "door de hand van je boden heb je de Heer gehoond\nen heb je gezegd:\nmet mijn talrijke wagens heb ík de verhevenheid der bergen beklommen, de heupen van Libanon;\nik zal omhakken\nzijn rijzige ceders, zijn uitgelezen cipressen,\nik zal komen in zijn uiterste nachtverblijf,\nin zijn Karmelwoud!-"
    },
    {
      "verse": 24,
      "text": "graven zal ík en drinken wateren in den vreemde,-\ník zal met de holte van mijn voetstappen\ndroogleggen alle stromen van Matsor!-"
    },
    {
      "verse": 25,
      "text": "maar heb je het nooit gehoord?- van verre reeds heb ik dat gedaan,\nin de dagen van oudsher heb ik het geformeerd;\nnú heb ik het doen komen\nen geschiedt het:\nhet verwoesten tot ruïneuze stapels puin van steden zo goed versterkt;"
    },
    {
      "verse": 26,
      "text": "hun ingezetenen, ontoereikend van hand,\nworden gebroken en beschaamd;\nworden zullen zij:\nals kruid op een veld, gras dat ooit groen was,\nhooi op daken,\nweggebrand vóórdat het opkomt;"
    },
    {
      "verse": 27,
      "text": "maar of je zit, uitgaat of aankomt, ik weet het,-\nen ook je razen tegen mij;"
    },
    {
      "verse": 28,
      "text": "vanwege je razen tegen mij\nen omdat je onverstoorbaarheid opsteeg in mijn oren,-\nzal ik mijn haak vastzetten aan je neus,\nmijn bit tussen je lippen\nen je dwingen terug te keren\nover de weg waarlangs je kwam;"
    },
    {
      "verse": 29,
      "text": "en dit zal jou het teken zijn\ndat men van het jaar nog naoogst eet\nen in het tweede jaar wat vanzelf groeit,-\nmaar in het derde jaar:\nzaait en maait!, plant wijngaarden aan en eet de vrucht daarvan!-"
    },
    {
      "verse": 30,
      "text": "wat er van het huis van Juda ontsnapt is, wat nog rest, zal doorgaan te wortelen naar beneden\nen vrucht te dragen naar boven;"
    }
  ],
  "translation": "NB"
}