{
  "book": "1 Koningen",
  "chapter": 18,
  "verses": [
    {
      "verse": 1,
      "text": "En het geschiedt\nin het derde jaar\nvan Hosea, zoon van Ela, koning van Israël,-\ndat Chizkia, zoon van Achaz, koning is geworden als koning van Juda."
    },
    {
      "verse": 2,
      "text": "Een man van vijfentwintig jaar is hij geweest toen hij koning werd,\nen negenentwintig jaar\nis hij in Jeruzalem koning gebleven;\nde naam van zijn moeder is\nAvi, dochter van Zecharja."
    },
    {
      "verse": 3,
      "text": "Hij doet wat juist is in de ogen van de Ene ,-\ngeheel zoals gedaan heeft zijn voorvader David."
    },
    {
      "verse": 4,
      "text": "Hij heeft wél de offerhoogten verwijderd,\nde standstenen gebroken\nen de asjéra-paal omgehakt;\nhij verbrijzelde de slangenbronzen slang die Mozes heeft gemaakt,-\nomdat tot in die dagen de zonen en dochters van Israël voor hem zijn blijven wieroken\nen hem aanriepen als ‘Nechoesjtan’,- bronstige slang !"
    },
    {
      "verse": 5,
      "text": "Bij de Ene , Israëls God, wist hij zich veilig,\nen ná hem\nis er onder alle koningen van Juda\ngeen geweest als hij,\nook bij hen die er geweest zijn vóór zijn verschijning."
    },
    {
      "verse": 6,
      "text": "Hij hing de Ene aan\nen is nooit van achter hem geweken;\nhij heeft zijn geboden bewaard\ndie de Ene aan Mozes heeft geboden."
    },
    {
      "verse": 7,
      "text": "En de Ene is met hem geweest,\noveral waarheen hij uittrok was hij voorspoedig;\ndus rebelleerde hij tegen de koning van Asjoer en diende hem niet meer."
    },
    {
      "verse": 8,
      "text": "Hij heeft ook de Filistijnen teruggeslagen tot bij Gaza en haar gebieden,-\nvan simpelste wachterstoren tot en met versterkte stad."
    },
    {
      "verse": 9,
      "text": "Maar het geschiedt\nin het vierde jaar van koning Chizkiahoe,\ndat is het zevende jaar\nvan Hosea, zoon van Ela, koning van Israël:\nAsjoers koning Sjalmaneser\nis opgetrokken tegen Samaria, brengt het in het nauw"
    },
    {
      "verse": 10,
      "text": "en neemt het in;\nna verloop van drie jaren,\nin het zesde jaar van Chizkia,-\ndat is het negende jaar\ndat Hosea koning van Israël is,\nis Samaria ingenomen."
    },
    {
      "verse": 11,
      "text": "Dan voert de koning van Asjoer Israël in ballingschap naar Asjoer,-\nen leidt ze\nnaar Chalach en Chavor, aan de rivier Gozan, en steden van de Meden,-"
    },
    {
      "verse": 12,
      "text": "omdat zij niet hebben gehoord\nnaar de stem van de Ene , hun God,\nmaar zijn verbond hebben overtreden,\nal wat heeft geboden:\nMozes, de dienaar van de Ene ;\nze hebben het niet gehoord en niet gedaan."
    },
    {
      "verse": 13,
      "text": "In het veertiende jaar van koning Chizkia\nis Asjoers koning Sancheriev opgetrokken\ntegen alle versterkte steden van Juda en overmeestert die."
    },
    {
      "verse": 14,
      "text": "Dan zendt Juda’s koning Chizkia aan Asjoers koning in Lachiesj bericht en laat zeggen: ik heb gezondigd,\nkeer van mij terug,\nwat u mij opgeeft zal ik dragen!\nDan legt de koning van Asjoer Chizkia, de koning van Juda, dit op:\ndriehonderd talent zilver\nen dertig talent goud."
    },
    {
      "verse": 15,
      "text": "Chizkia gééft\nal het zilver dat te vinden is in het huis van de Ene ,-\nen in de schatkamers van het huis van de koning."
    },
    {
      "verse": 16,
      "text": "In díe tijd ook\nheeft Chizkia de deuren van de tempelhal van de Ene , en de pilaren\ndie Juda’s koning Chizkia zelf heeft overtrokken, losgesneden,-\nen ze aan de koning van Asjoer gegeven."
    },
    {
      "verse": 17,
      "text": "Dan zendt de koning van Asjoer Tartan, Rav Saries en Rav Sjakee vanuit Lachiesj naar koning Chizkiahoe met een zwaarwegende legermacht naar Jeruzalem;\nzij klimmen op en komen aan in Jeruzalem,\nze klimmen op, komen aan\nen blijven staan bij het kanaal van de Bovenvijver,\nbij de heirbaan naar het Vollersveld."
    },
    {
      "verse": 18,
      "text": "Als zij om de koning roepen\nkomt naar hen toe: Eljakiem, de zoon van Chilkiahoe, die over het huis gaat,-\nmet Sjevna, de schrijver,\nen Joach, zoon van Asaf, de herinneraar."
    },
    {
      "verse": 19,
      "text": "Rav Sjakee zegt tot hen:\nwilt toch tot Chizkiahoe zeggen:\nzó heeft gezegd\nde grote koning, de koning van Asjoer:\nwat is dit voor een veiligheid waarmee je veiligheid zoekt?-"
    },
    {
      "verse": 20,
      "text": "meen je dat slechts een spreken van lippen\ngelijk staat aan beleid en moed voor de oorlog?-\nnú is de vraag: bij wie zoek je veiligheid\ndat je tegen mij hebt gerebelleerd?-"
    },
    {
      "verse": 21,
      "text": "nú is het antwoord: zie, je hebt je veiligheid gezocht bij die geknakte rietstaf, bij Egypte,\ndie, als iemand daarop leunt,\nzijn handpalm binnenkomt en haar doorboort;\nzó is Farao, koning van Egypte,\nvoor al wie zich veiligheid zoeken bij hem!-"
    },
    {
      "verse": 22,
      "text": "en wanneer ge tot mij zegt:\nbij de Ene , onze God, zoeken wij veiligheid,-\nis hij het niet\nwiens offerhoogten en altaren Chizkiahoe heeft verwijderd?-\nen die tot Juda en Jeruzalem zegt:\nvoor het aanschijn van dit altaar\nzult ge slachten, in Jeruzalem!-"
    },
    {
      "verse": 23,
      "text": "welnu, wed dan toch\nmet mijn heer, met de koning van Asjoer:\nik geef je tweeduizend paarden\nals je in staat bent\njezelf ruiters daarop te verschaffen!-"
    },
    {
      "verse": 24,
      "text": "hoe zul je dan wél\nde aanval van een stadhouder, één van de kleinste dienaars van mijn heer, afkeren?-\nen je waant je veilig bij Egypte,\nals het gaat om wagens en om ruiters!-"
    },
    {
      "verse": 25,
      "text": "welnu, zou ik buiten de Ene om\nzijn opgeklommen naar dit oord om het te vernietigen?-\nde Ene heeft tot mij gezegd:\nklim op naar dit land en vernietig het!"
    },
    {
      "verse": 26,
      "text": "Dan zegt Eljakiem, de zoon van Chilkiahoe, met Sjevna en Joach tot Rav Sjakee:\nspreek toch tot uw dienaars Aramees,\nwant dat verstaan wij,-\nen spreek met ons geen Judees\nvoor de oren van de manschap\nop de muur!"
    },
    {
      "verse": 27,
      "text": "Maar Rav Sjakee zegt tot hen:\nheeft mijn heer mij alleen tot jouw heer en jou\ngezonden om deze uitspraken uit te spreken,-\nen niet tot de mannen\ndie op de muur klaarzitten om met jullie\nhun eigen stront te eten\nen hun eigen pis te drinken?"
    },
    {
      "verse": 28,
      "text": "En Rav Sjakee staat daar\nen roept met grote stem in het Judees;\nhij spreekt uit en zegt:\nhoort het woord van de grote koning, de koning van Asjoer!:"
    },
    {
      "verse": 29,
      "text": "zó heeft gezegd de koning:\nlaat Chizkiahoe u niet misleiden,-\nwant hij is niet in staat\nu uit mijn hand te redden!-"
    },
    {
      "verse": 30,
      "text": "en laat Chizkiahoe voor u geen veiligheid zoeken bij de Ene , zeggend:\nmet zijn redding zal de Ene ons redden!-\nzodat deze stad de koning van Asjoer\nniet in handen wordt gegeven;"
    }
  ],
  "translation": "NB"
}