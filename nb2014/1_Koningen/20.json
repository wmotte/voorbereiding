{
  "book": "1 Koningen",
  "chapter": 20,
  "verses": [
    {
      "verse": 1,
      "text": "In die dagen\nis Chizkiahoe dodelijk ziek geworden;\nbij hem komt binnen: Jesaja, de zoon van Amots, de profeet;\nhij zegt tot hem: zó heeft gezegd de Ene : gebied over je huis,\nwant je gaat sterven, je zult niet langer leven!"
    },
    {
      "verse": 2,
      "text": "Dan draait hij zijn aanschijn naar de wand;\nhij bidt\ntot de Ene en zegt:"
    },
    {
      "verse": 3,
      "text": "ach, Ene ,\ngedenk toch\ndat ik heb gewandeld voor uw aanschijn\nin trouw en met een hart vol vrede,\nen wat goed is in uw ogen heb gedaan!\nEn Chizkiahoe weent het uit met groot geween."
    },
    {
      "verse": 4,
      "text": "En het geschiedt:\nJesaja\nis nog niet van de binnenhof\nweggegaan,-\nals het spreken van de Ene\naan hem is geschied en zegt:"
    },
    {
      "verse": 5,
      "text": "keer terug, zeggen zul je\ntot Chizkiahoe, leidsman van mijn gemeente:\nzó heeft gezegd de Ene , de God van je voorvader David:\ngehoord heb ik je gebed,\ngezien heb ik je tranen,-\nzie, ik breng je genezing,\nten derden dage\nzul je opklimmen naar het huis van de Ene !-"
    },
    {
      "verse": 6,
      "text": "toevoegen zal ik aan je dagen\nvijftien jaar,\nen aan de greep van Asjoers koning ontruk ik jou\nen deze stad;\nals een schild beschut ik deze stad,\nomwille van mijzelf\nen omwille van David, mijn dienaar!"
    },
    {
      "verse": 7,
      "text": "Dan zegt Jesaja:\nhaalt een klomp vijgen!\nZe halen die en leggen hem op de zweer, en hij leeft op."
    },
    {
      "verse": 8,
      "text": "Chizkiahoe zegt tot Jesaja:\nwat is het teken\ndat de Ene mij genezing zal brengen,-\nen ik ten derden dage zal opklimmen naar het huis van de Ene ?"
    },
    {
      "verse": 9,
      "text": "Jesaja zegt:\ndit is voor jou het teken van bij de Ene\ndat de Ene het zal doen,\nhet woord dat hij heeft gesproken:\nmoet de schaduw tien traptreden vooruitgaan\nof tien traptreden terugkeren?"
    },
    {
      "verse": 10,
      "text": "Jechizkiahoe zegt:\nmakkelijk genoeg voor de schaduw\nom zich tien traptreden uit te rekken,-\nnee, maar\ndat de schaduw tien traptreden naar achteren terugkeert!"
    },
    {
      "verse": 11,
      "text": "Dan roept Jesaja de profeet tot de Ene ,-\nen laat hij de schaduw terugkeren,\nlangs de traptreden die zij is afgedaald, langs de traptreden van Achaz tien traptreden achteruit."
    },
    {
      "verse": 12,
      "text": "In die tijd ook heeft Berodach Baladan, zoon van Baladan, koning van Babel, briefrollen en een broodgift gezonden aan Chizkiahoe,-\nomdat hij heeft gehoord\ndat Chizkiahoe ziek is geweest."
    },
    {
      "verse": 13,
      "text": "Hij hoort naar hen, Chizkiahoe,\nen laat hun heel zijn schathuis zien, het zilver, het goud, de balsems en de beste olie,\nzijn wapenhuis\nen al wat zich in zijn schatkamers bevindt;\ner is geen ding geweest\ndat Chizkiahoe hun niet heeft laten zien in zijn huis en in heel zijn heerschappij."
    },
    {
      "verse": 14,
      "text": "Maar dan komt Jesaja de profeet binnen\nbij koning Chizkiahoe;\nhij zegt tot hem: wat hebben deze mannen gezegd,\nen waarvandaan komen zij tot jou?,\nen Chizkiahoe zegt:\nuit een ver land zijn zij gekomen, uit Babel!"
    },
    {
      "verse": 15,
      "text": "Hij zegt:\nwat hebben ze in jouw huis gezien?,\nen Chizkiahoe zegt:\nalles in mijn huis hebben ze gezien,\ner is geen ding geweest dat ze in mijn schatkamers niet hebben gezien!"
    },
    {
      "verse": 16,
      "text": "Dan zegt Jesaja tot Chizkiahoe:\nhoor het woord van de Ene !-"
    },
    {
      "verse": 17,
      "text": "zie, er zijn dagen op komst\ndat naar Babel zal worden weggedragen al wat er in je huis is\nen wat je vaderen hebben opgestapeld tot op deze dag;\ner zal geen ding overblijven,- heeft gezegd de Ene !-"
    },
    {
      "verse": 18,
      "text": "van je zonen die uit jou zullen voortkomen, die jij geboren zult doen worden, zullen er worden meegenomen;\nworden zullen zij hovelingen\nin het paleis van de koning van Babel!"
    },
    {
      "verse": 19,
      "text": "Dan zegt Chizkiahoe tot Jesaja:\ngoed is het woord van de Ene , dat jij hebt gesproken!\nHij zegt: of niet soms?- als er in mijn dagen\nvrede en trouw zal zijn!"
    },
    {
      "verse": 20,
      "text": "Het overige van de uitspraken over Chizkiahoe en heel zijn heldhaftigheid\nen hoe hij\nde vijver en de waterleiding gemaakt heeft\nen het water naar de stad heeft laten komen,-\nzijn die niet geschreven\nop de boekrol van de besprekingen der dagen van de koningen van Juda?"
    },
    {
      "verse": 21,
      "text": "Chizkiahoe legt zich neer bij zijn vaderen,-\nen zijn zoon Manasse wordt koning in zijn plaats."
    }
  ],
  "translation": "NB"
}