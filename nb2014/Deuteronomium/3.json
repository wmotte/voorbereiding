{
  "book": "Deuteronomium",
  "chapter": 3,
  "verses": [
    {
      "verse": 1,
      "text": "We wendden ons en klommen\nde weg op naar de Basan;\ntoen trok uit, ons tegemoet: Og, koning van de Basan, hij en heel zijn manschap, ten oorlog bij Edreï."
    },
    {
      "verse": 2,
      "text": "De Ene zei tot mij: vrees hém niet,\nwant in jouw hand\nheb ik gegeven: hem, heel zijn manschap en zijn land;\ndoen moet je met hem\nzoals je hebt gedaan\nmet Sichon, de koning van de Amoriet\ndie zetelde in Chesjbon!"
    },
    {
      "verse": 3,
      "text": "Zo gaf de Ene , onze God, ons in de hand:\nóók Og, de koning van de Basan, en heel zijn manschap;\nwe hebben hem geslagen\ntot we geen ontsnapte van hem hadden overgelaten."
    },
    {
      "verse": 4,
      "text": "We veroverden in dat tijdsgewricht al zijn steden,-\ner is geen vesting geweest\ndie we niet van hen hebben afgenomen:\nzestigmaal een stad in heel de streek Argov,\nhet koninkrijk van Og op de Basan!"
    },
    {
      "verse": 5,
      "text": "Al deze steden waren ontoegankelijk steil: een hoge schutsmuur, poortdeuren en dwarsbalken;\nafgezien nog van de zeer vele open steden."
    },
    {
      "verse": 6,
      "text": "We hebben ze tot ban-goed verklaard,\nzoals wij ook hebben gedaan\nmet Sichon, de koning van Chesjbon:\nde banvloek over elke stad, manvolk,\nde vrouwen en het kroost."
    },
    {
      "verse": 7,
      "text": "Al het vee en de buit van de steden roofden we ons mee."
    },
    {
      "verse": 8,
      "text": "Zo namen we\nin dat tijdsgewricht het land\nuit de hand\nvan de twee koningen van de Amoriet,\nop de overzij van de Jordaan;\nvanaf de beek Arnon tot aan de berg Hermon,- banberg ;"
    },
    {
      "verse": 9,
      "text": "de Tsidoniërs noemen de Hermon ‘Sirjon’,- pantser ,\nen de Amorieten\nnoemen hem ‘Senier’,- sneeuwberg ;"
    },
    {
      "verse": 10,
      "text": "alle steden van de Rechthoek;\nalles van de Gilead en alles van de Basan\ntot aan Salcha en Edreï,-\nde steden van het koninkrijk van Og in de Basan."
    },
    {
      "verse": 11,
      "text": "Want slechts Og,\nde koning van de Basan\nbleef over\nuit wat er restte van de Refaïeten,- reuzenschimmen ;\nzie, zijn rustbank, een rustbank van ijzer,-\nstaat die niet\nin het Raba van de zonen van Amon?-\nnegen ellen haar lengte\nen vier ellen haar breedte, met de el van een man!"
    },
    {
      "verse": 12,
      "text": "Zo hebben we dat land in dat tijdsgewricht beërfd;\neen deel van Aroëer\naan de beek Arnon\nen de helft van het bergland van de Gilead met z’n steden\nheb ik gegeven\naan de Rubeniet en de Gadiet."
    },
    {
      "verse": 13,
      "text": "De rest van de Gilead en heel de Basan, het koninkrijk van Og,\nheb ik gegeven\naan de halve stam van de Manasse;\nheel het snoer van de Argov bij het geheel van de Basan,-\nwordt dat nu niet genoemd Erets Refaïem,- land van reuzenschimmen ?"
    },
    {
      "verse": 14,
      "text": "Jaïer, zoon van Manasse,\nheeft heel het snoer van Argov ingenomen\ntot aan het gebied van de Gesjoeriet en de Maächatiet;\nhij heeft ze naar zijn naam genoemd, de Basan,\nChavot Jaïer,- Jaïers gehuchten ,\ntot op deze dag."
    },
    {
      "verse": 15,
      "text": "Aan Machier gaf ik de Gilead."
    },
    {
      "verse": 16,
      "text": "Aan de Rubeniet en de Gileadiet\ngaf ik van de Gilead tot aan de beek Arnon,\nhet midden van het beekdal, tevens grens;\nen tot aan de beek Jabok,\nde grens met de zonen van Amon;"
    },
    {
      "verse": 17,
      "text": "ook de steppe en de Jordaan, tevens grens,-\nvanaf Kineret tot aan de Steppezee, de Zoutzee,\nonder de hellingen van de Pisga, aan dageraadskant."
    },
    {
      "verse": 18,
      "text": "Ik gebood u\nin dat tijdsgewricht, ik zei:\nde Ene , God-over-u,\nheeft u dit land gegeven om het te beërven;\nen nu moet ge weltoegerust oversteken\nvoor het aanschijn uit van uw broeders, de zonen Israëls,- allen zonen van vermogen!-"
    },
    {
      "verse": 19,
      "text": "slechts uw vrouwen en uw kroost,\nen uw levende have\n-ik weet\ndat er levende have in overvloed is bij u-\nzullen zetelen in uw steden\ndie ik u heb gegeven."
    },
    {
      "verse": 20,
      "text": "Totdat de Ene rust brengt aan uw broeders\nzoals aan u,\nen ook zíj\nhet land hebben beërfd\ndat de Ene , uw God, bezig is te geven aan hen, op de overzij van de Jordaan,-\npas dan zult ge terugkeren\nper man naar zijn erfgoed\ndat ik u heb gegeven."
    },
    {
      "verse": 21,
      "text": "En Jozua gebood ik\nin dat tijdsgewricht,- ik zei:\nje ogen hebben gezien\nal wat de Ene , uw God,\nmet deze twee koningen heeft gedaan;\nzo zal de Ene doen met alle koninkrijken\nwaarheen jij gaat oversteken;"
    },
    {
      "verse": 22,
      "text": "vreest hen niet;\nwant de Ene , God-over-u,\nhij is het die de oorlog voor u voert!"
    },
    {
      "verse": 23,
      "text": "Ik smeekte om genade bij de Ene ,-\nin dat tijdsgewricht, en zei:"
    },
    {
      "verse": 24,
      "text": "mijn Heer, Ene ,\ngíj zijt begonnen uw dienaar te doen zien\nuw grootheid\nen uw sterke hand,-\nimmers, welke Godheid is er in de hemelen en op de aarde\nwiens doen zal zijn als uw daden en uw overwinningen!-"
    },
    {
      "verse": 25,
      "text": "laat mij toch oversteken,\ndoe mij zíen het goede land\ndaar op de overzij van de Jordaan,-\ndat goede gebergte, en de Libanon!"
    },
    {
      "verse": 26,
      "text": "Maar toen ontstak de Ene vanwege u tegen mij,\nen hij heeft niet naar mij willen horen;\nde Ene zei tot mij: je vraagt te véél!-\nga niet te ver * Letterlijk: voegt er niet aan toe.\ndoor mij nog eens toe te spreken met zo’n toespraak!-"
    },
    {
      "verse": 27,
      "text": "beklim de top van de Pisga,\nhef je ogen op, zeewaarts, noordwaarts, zuidwaarts en richting dageraad, en zie het met je eigen ogen aan;\nwant je zult deze Jordaan níet oversteken!-"
    },
    {
      "verse": 28,
      "text": "geef geboden aan Jozua, sterk hem en bemoedig hem;\nwant híj zal de oversteek maken\nvoor het aanschijn van deze gemeente uit,\nen hij zal ze deel geven\naan het land dat jij mag zien!"
    },
    {
      "verse": 29,
      "text": "We hebben ons toen neergezet\ntegenover Bet Peor."
    }
  ],
  "translation": "NB"
}