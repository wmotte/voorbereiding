{
  "book": "Deuteronomium",
  "chapter": 30,
  "verses": [
    {
      "verse": 1,
      "text": "Geschieden zal het,\nwanneer over je komen al deze woorden,\nde zegen en de verwensing\ndie ik aan je aanschijn heb gegeven,-\nen jij ze hebt laten terugkeren in je hart,\ndaar bij alle volkeren\nwaarheen de Ene , je God, je heeft verstoten,"
    },
    {
      "verse": 2,
      "text": "en jij bent teruggekeerd\ntot de Ene , je God, en bent gaan horen naar zijn stem,\nin al wat ik je heden gebied,-\njij en je zonen,\nmet heel je hart en met heel je ziel:"
    },
    {
      "verse": 3,
      "text": "omkeren zal dan de Ene , je God, je kerkering en zich over je ontfermen;\nomkeren zal hij\nen je verzamelen uit alle gemeenschappen\nwaarheen de Ene , je God, je heeft verstrooid."
    },
    {
      "verse": 4,
      "text": "Al zal je verstoting geschieden aan de rand van de hemel,-\nook vandáár\nzal de Ene , je God, je verzamelen,\nvandáár zal hij je halen."
    },
    {
      "verse": 5,
      "text": "Doen komen zal hij je,\nde Ene , je God,\nin het land dat de vaderen eens hebben beërfd en dat jij zult beërven;\nhij zal het je goed laten gaan en je talrijker maken dan je vaderen."
    },
    {
      "verse": 6,
      "text": "Besnijden zal de Ene , je God, jouw hart en het hart van je zaad,-\nzodat je zult liefhebben\nde Ene , je God, met heel je hart en met heel je ziel, omwille van je leven!"
    },
    {
      "verse": 7,
      "text": "Geven zal de Ene , je God,\nal deze vervloekingen,-\nover je vijanden en over je haters die je achtervolgen;"
    },
    {
      "verse": 8,
      "text": "en jíj zult omkeren\nen gehoor geven aan de stem van de Ene ;\ndoen zul je al zijn geboden\ndie ik je heden gebied."
    },
    {
      "verse": 9,
      "text": "Overladen zal hij je, de Ene , je God, in elke daad van je hand,\nin de vrucht van je schoot, in de vrucht van je vee en in de vrucht van je – rode – grond, ten goede,-\nomdat de Ene zal terugkeren\nnaar plezier over jou, ten goede,\nzoals hij plezier heeft gehad in je vaderen."
    },
    {
      "verse": 10,
      "text": "Omdat je hoort\nnaar de stem van de Ene , je God,\ndoor zijn geboden en zijn inzettingen te bewaken,\nal wat geschreven staat\nin de boekrol van dit onderricht;\nomdat je terugkeert tot de Ene , je God,\nmet heel je hart en met heel je ziel!"
    },
    {
      "verse": 11,
      "text": "Want dit gebod\ndat ik je heden gebied:\nhet is niet te wonderlijk voor je\nen niet te ver weg is het;"
    },
    {
      "verse": 12,
      "text": "niet in de hemelen is het,-\nom te zeggen\n‘wie zal voor ons opklimmen ten hemel, het voor ons halen\nen het ons doen horen, zodat wij het kunnen doen?’;"
    },
    {
      "verse": 13,
      "text": "niet aan de overzijde van de zee is het,-\nom te zeggen\n‘wie zal voor ons oversteken naar de overzij van de zee, het voor ons halen\nen het ons doen horen, zodat wij het kunnen doen?’;"
    },
    {
      "verse": 14,
      "text": "nee, zeer dicht bij je is het woord:\nin je mond en in je hart, om het te doen!"
    },
    {
      "verse": 15,
      "text": "Zie, gegeven heb ik heden aan je aanschijn\nhet leven en het goede,-\nde dood en het kwade,"
    },
    {
      "verse": 16,
      "text": "nu ik je gebied\nvandaag\nom lief te hebben\nde Ene , je God, door te wandelen in zijn wegen,\nen te bewaken zijn geboden, zijn inzettingen en zijn rechtsregels;\nleven zul je dan en talrijk worden,\nzegenen zal jou de Ene , je God,\nin het land\nwaar jij komt om het te beërven."
    },
    {
      "verse": 17,
      "text": "Maar als je hart zich afwendt en je niet hoort,\nje je laat meeslepen\nen je buigen zult voor ándere goden en die zult dienen,"
    },
    {
      "verse": 18,
      "text": "dan heb ik u heden gemeld\ndat ge verloren en teloor zult gaan;\nge zult geen dagen verlengen op de – rode – grond\nwaarvoor je nu de Jordaan oversteekt\nom daar te komen, om haar te beërven."
    },
    {
      "verse": 19,
      "text": "Ik laat heden tegen u getuigen\nde hemelen en de aarde;\nhet leven en de dood heb ik gegeven aan uw aanschijn,\nde zegen en de verwensing;\nkies dan het leven,\nopdat je leeft, jij en je zaad,"
    },
    {
      "verse": 20,
      "text": "door lief te hebben de Ene , je God,\ndoor te horen naar zijn stem en hem aan te hangen;\nwant hij is je leven en de lengte van je dagen\nom te zetelen op de – rode – grond\nwelke de Ene aan je vaderen, aan Abraham, aan Isaak en aan Jakob heeft gezworen\nhun te geven."
    }
  ],
  "translation": "NB"
}