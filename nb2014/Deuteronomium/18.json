{
  "book": "Deuteronomium",
  "chapter": 18,
  "verses": [
    {
      "verse": 1,
      "text": "Er zal voor de levitische priesters,-\nheel de stam van Levi, géén aandeel of erfdeel bij Israël zijn;\nvan de vuurgaven voor de Ene en zíjn erfgoed zullen ze eten."
    },
    {
      "verse": 2,
      "text": "Maar een erfdeel zal er voor hem niet bij zijn in de kring van zijn broeders;\nde Ene , díe is zijn erfdeel,\nzoals hij hem heeft toegezegd."
    },
    {
      "verse": 3,
      "text": "Dít dan\nzal het recht der priesters zijn ten opzichte van de gemeente,\nten opzichte van wie een offerdier offeren, als het een rund is of een schaap:\ngeven zal men aan de priester\nde voorpoot, de wangen en de pens."
    },
    {
      "verse": 4,
      "text": "Het eerste van je koren, je most en je boomolie\nen het eerste scheersel van je wolvee\ngeef je aan hém."
    },
    {
      "verse": 5,
      "text": "Want hem\nheeft de Ene , je God, uit al je stammen gekozen,-\nom te staan, om eredienst te doen bij de naam van de Ene , hij en zijn zonen, al de dagen."
    },
    {
      "verse": 6,
      "text": "Wanneer de Leviet aankomt uit één van je poorten uit heel Israël\ndaar waar hij zwerver-te-gast is,-\nkomen mag hij met alle gulzigheid van zijn ziel\nin het oord dat de Ene zal verkiezen."
    },
    {
      "verse": 7,
      "text": "Eredienst doen zal hij dan\nbij de naam van de Ene , zijn God,-\nzoals al zijn broeders, de Levieten\ndie daar staan voor het aanschijn van de Ene ."
    },
    {
      "verse": 8,
      "text": "Deel-en-zelfde-deel zullen ze eten,-\nongeacht wat hij verkocht heeft van bij de vaderen."
    },
    {
      "verse": 9,
      "text": "Wanneer jíj aankomt in het land\ndat de Ene , je God, je geeft,-\nleer jezelf dan niet\nom de gruwelen van die volkeren na te doen!"
    },
    {
      "verse": 10,
      "text": "Laat er bij jou niemand worden gevonden\ndie zijn zoon of dochter door het vuur laat gaan;\ndie waarzeggingen zegt,\ndie wolken wichelt, slangen kijkt of giftige magie bedrijft;"
    },
    {
      "verse": 11,
      "text": "die met banspreuken bant,-\ndie een schim uitvraagt, een ‘allesweter’,\nof iemand die het zoekt bij de gestorvenen."
    },
    {
      "verse": 12,
      "text": "Want een gruwel voor de Ene is ieder die deze dingen doet;\nen vanwege deze gruwelen\ngaat de Ene , je God,\nhen nu onterven voor jouw aanschijn."
    },
    {
      "verse": 13,
      "text": "Een gaaf geheel zul je wezen\nmet de Ene , je God!"
    },
    {
      "verse": 14,
      "text": "Want deze volkeren\ndie jij nu gaat onterven,-\naan wolkenwichelaars en waarzeggers geven zij gehoor;\nmaar jij:\nzulke zaken\nheeft de Ene , je God, jou niet gegeven!"
    },
    {
      "verse": 15,
      "text": "Een profeet uit je kring, uit je broeders, zoals ik,\nzal de Ene , je God, voor jou doen opstaan;\nnaar hem zult ge horen!-"
    },
    {
      "verse": 16,
      "text": "geheel naar wat je gevraagd hebt van de Ene , je God, bij Horeb,\nop de dag van de vergadering, toen je zei:\nik kan niet langer\nhoren de stem van de Ene , mijn God,\nen dit grote vuur moet ik niet nóg eens zien, wil ik niet sterven!"
    },
    {
      "verse": 17,
      "text": "Toen zei de Ene tot mij:\nze doen góed met wat ze gesproken hebben:"
    },
    {
      "verse": 18,
      "text": "een profeet zal ik voor hen doen opstaan uit de kring van hun broeders, zoals jij;\ngeven zal ik mijn uitspraken in zíjn mond,\nspreken zal hij dan tot hen\nal wat ik hem zal gebieden."
    },
    {
      "verse": 19,
      "text": "En het zal geschieden:\nde man die niet hoort naar mijn uitspraken\nwelke hij zal spreken in mijn naam,-\nzelf zal ik het van hem terugvragen!"
    },
    {
      "verse": 20,
      "text": "Echter, de profeet\ndie zo onbekookt is om een woord te spreken in mijn naam\ndat ik hem niet geboden heb te spreken,\nof die zal spreken\nin de naam van andere goden,-\nstérven zal hij, die profeet!"
    },
    {
      "verse": 21,
      "text": "Stel, je zegt in je hart:\nhoe kunnen we het spreken onderkennen\ndat niet door de Ene is gesproken?-"
    },
    {
      "verse": 22,
      "text": "wanneer de profeet wel spreekt in de naam van de Ene\nmaar het gesprokene geschiedt niet en komt niet uit,\ndan is dát de sprake\ndie níet door de Ene is gesproken;\nin onbekooktheid heeft de profeet gesproken,-\nwees er niet beducht voor."
    }
  ],
  "translation": "NB"
}