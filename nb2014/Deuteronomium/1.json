{
  "book": "Deuteronomium",
  "chapter": 1,
  "verses": [
    {
      "verse": 1,
      "text": "Dit zijn de toespraken\ndie Mozes tot Israëls geheel\nheeft gesproken\nop de overzij van de Jordaan,-\nin de woestijn\nop de steppe tegenover Soef tussen Paran, Tofel, Laban, Chatserot en Di Zahav."
    },
    {
      "verse": 2,
      "text": "Elfmaal een dag is het vanaf Horeb,\nde weg op naar het Seïr-gebergte\ntot aan Kadeesj Barnea,"
    },
    {
      "verse": 3,
      "text": "maar het geschiedt pas in het veertigste jaar\nin de elfde maand op de eerste na nieuwemaan:\ndat Mozes heeft gesproken tot de zonen Israëls\nnaar al wat de Ene hem voor hen heeft geboden,"
    },
    {
      "verse": 4,
      "text": "nadat hij heeft verslagen\nSichon, koning van de Amoriet\ndie zetelde in Chesjbon,-\nen\nOg, koning van Basan\ndie zetelde in Asjtarot,- en wel in Edreï."
    },
    {
      "verse": 5,
      "text": "Op de overzij van de Jordaan, in het land van Moab,-\nis Mozes ertoe overgegaan\ndit onderricht te ontvouwen; hij zegt:"
    },
    {
      "verse": 6,
      "text": "de Ene , God-over-ons, heeft tot ons gesproken bij Horeb en gezegd:\nlang genoeg hebt ge gezeten in dit bergland!-"
    },
    {
      "verse": 7,
      "text": "wendt u en breekt op,\nen komt dan in het bergland van de Amoriet\nen bij al de zijnen die wonen\nop de steppe, op de bergrug, op de laagvlakte, in de Negev en aan het strand van de zee;\nhet land van de Kanaäniet en de Libanon\ntot aan de Grote Rivier, de rivier de Eufraat;"
    },
    {
      "verse": 8,
      "text": "zie, het land heb ik overgegeven aan uw aanschijn:\nkomt en beërft het land\ndat de Ene aan uw vaderen Abraham, Isaak en Jakob heeft gezworen te geven aan hen\nen aan hun zaad ná hen!"
    },
    {
      "verse": 9,
      "text": "Ik heb tot u gezegd\nin dat tijdsgewricht,- ik zei:\nik alléén ben niet bij machte u te dragen;"
    },
    {
      "verse": 10,
      "text": "de Ene , God-over-u, heeft u vermenigvuldigd,-\nen hier zijt ge vandaag:\nals de sterren aan de hemel zo’n veelheid!"
    },
    {
      "verse": 11,
      "text": "De Ene ,\nde God van uw vaderen,\nzal aan u toevoegen wat ge nu zijt duizendmaal,-\nen u zegenen,\nzoals hij tot u heeft uitgesproken;"
    },
    {
      "verse": 12,
      "text": "hoe kan ik alléén dragen\nuw last, uw draagvracht, uw twistgeding?-"
    },
    {
      "verse": 13,
      "text": "zorgt voor mannen die wijs zijn, verstandig en welbekend uit uw stammen,\ndan zal ik hen inzetten als hoofden over u!"
    },
    {
      "verse": 14,
      "text": "Gij hebt mij geantwoord,-\nen gezegd:\ngoed is het woord dat je hebt gesproken om te doen!"
    },
    {
      "verse": 15,
      "text": "Ik nam\nde hoofden van uw stammen,\nmannen wijs en welbekend,\nen gaf hen als hoofden over u:\noversten over duizendtallen, oversten over honderden,\noversten over vijftig en oversten over tientallen,\nen opzichters over uw stammen."
    },
    {
      "verse": 16,
      "text": "Ik gebood uw rechters\nin dat tijdsgewricht en zei:\nhoort alles tussen broeders van u aan en spreekt recht in gerechtigheid\ntussen een man en zijn broeder, of de zwerver-te-gast bij hem te gast;"
    },
    {
      "verse": 17,
      "text": "ge zult geen aanzien-des-persoons erkennen in de rechtspraak,\nzowel de kleine als de grote zult ge aanhoren;\nge zult niet uitwijken voor het aanzien van een man,\nwant de rechtspraak, van God is die;\nhet woord dat * Of: de zaak die. te hard voor u is\nzult ge tot mij doen naderen, dan zal ik het * Of: die. aanhoren!"
    },
    {
      "verse": 18,
      "text": "Ik gebood u in dat tijdsgewricht\nhet geheel van de woorden die ge moet doen!"
    },
    {
      "verse": 19,
      "text": "Opgebroken zijn we toen van Horeb\nen we gingen\ndoor heel die grote en vreeswekkende woestijn\ndie ge hebt gezien\nop weg naar het bergland van de Amoriet,\nzoals de Ene , God-over-ons, ons heeft geboden;\nen we kwamen\ntot Kadeesj Barnea."
    },
    {
      "verse": 20,
      "text": "Toen zei ik tot u:\ngekomen zijt ge tot aan het bergland van de Amoriet,\ndat de Ene , God-over-ons, bezig is aan ons te geven;"
    },
    {
      "verse": 21,
      "text": "zíe,- gegeven heeft de Ene , God-over-jou, het land aan jouw aanschijn:\nklim óp en beërf het,\nzoals tot jou gesproken heeft de Ene , de God van je vaderen;\nvrees niet en laat je niet breken!"
    },
    {
      "verse": 22,
      "text": "Toen zijt ge tot mij genaderd,\ngij allen,\nen hebt ge gezegd:\nlaten wij mannen voor ons aanschijn heenzenden,\nopdat zij voor ons het land verspieden\nen tot ons terugkeren met een woord\nover de weg waarlangs we kunnen opklimmen\nen de steden\nwaarbij we zullen aankomen!"
    },
    {
      "verse": 23,
      "text": "Het was goed in mijn ogen, dit woord:\nik nam uit hen twaalf mannen,\néén man per stam;"
    },
    {
      "verse": 24,
      "text": "die wendden zich en klommen het bergland in,\nkwamen aan bij het beekdal Esjkol,- druiventros ,\nen bespiedden het."
    },
    {
      "verse": 25,
      "text": "Ze namen in hun hand mee van de vrucht van het land\nen daalden daarmee tot ons;\nze keerden tot ons terug met een woord:\ngoed is het land\ndat de Ene , onze God, bezig is aan ons te geven!"
    },
    {
      "verse": 26,
      "text": "Maar ge hebt niet willen opklimmen;\nen hebt weerstreefd\nde mond van de Ene , uw God."
    },
    {
      "verse": 27,
      "text": "Jullie mórden in je tenten en zeiden:\nomdat hij ons háát, de Ene ,\nheeft hij ons doen wegtrekken uit het land van Egypte;\nom ons over te geven in de hand van de Amoriet, om ons te verdelgen:"
    },
    {
      "verse": 28,
      "text": "wáár, waarheen klimmen we nu op?-\nonze broeders hebben ons hart van zijn kracht beroofd door te zeggen:\neen manschap groter en verhevener dan wij,\nsteden groot en steil tot in de hemelen,-\nen zelfs zonen van Anakieten zagen we daar!"
    },
    {
      "verse": 29,
      "text": "Toen zei ik tot u:\nweest niet radeloos en vreest niet voor hen!-"
    },
    {
      "verse": 30,
      "text": "de Ene , God-over-u, die voor uw aanschijn uitgaat,\nhíj zal voor u oorlog voeren,-\nzoals alles wat hij bij u gedaan heeft in Egypte, voor uw eigen ogen,-"
    }
  ],
  "translation": "NB"
}