{
  "book": "Deuteronomium",
  "chapter": 33,
  "verses": [
    {
      "verse": 1,
      "text": "Dit is de zegen\nwaarmee Mozes, de man Gods, de zonen Israëls heeft gezegend\nin het aanschijn van zijn dood."
    },
    {
      "verse": 2,
      "text": "Hij zegt:\nde Ene\nis gekomen van de Sinaï\nen voor hen gaan stralen van de Seïr,\nhij is in glans verschenen van de berg Paran\nen naar voren geschreden uit menigten van heiligen;\nin zijn rechterhand\nvoor hen het vuur van een bevel."
    },
    {
      "verse": 3,
      "text": "Ja, hij heeft de manschappen lief,\nal zijn heiligen, ze zijn in uw hand;\nde anderen liggen neergeworpen voor je voeten\nen men draagt lasten vanwege uw woorden!"
    },
    {
      "verse": 4,
      "text": "Het onderricht gebood ons Mozes,-\nhet erfgoed van de vergadering van Jakob!"
    },
    {
      "verse": 5,
      "text": "Er kwam in Jesjoeroen een koning,\ntoen zich verzamelden de hoofden van de gemeente,\nzich verenigden de stamstaven van Israël."
    },
    {
      "verse": 6,
      "text": "Ruben léve en sterve niet,-\nal is er van zijn maten maar een aantal!"
    },
    {
      "verse": 7,
      "text": "Dít voor Juda,-\nhij zegt:\nhoor, Ene , de stem van Juda,\nen doe hem tot zijn manschap weer komen;\nmet blote handen heeft hij voor zichzelf gevochten,-\nhulp tegen zijn benauwers zult gij zijn!"
    },
    {
      "verse": 8,
      "text": "Voor Levi heeft hij gezegd:\nje toemiem en je oeriem * Namen voor orakelstenen. zijn voor een man die je vriend is,\ndie jij hebt beproefd bij Masa,- beproeving ,\nmet wie je twistte bij Mee Meriva,-\nhet water van de twist! –"
    },
    {
      "verse": 9,
      "text": "hij die heeft moeten zeggen\ntot zijn vader en moeder: nooit gezien,-\nzijn broeders niet zal herkennen\nen van zijn zonen niet mag weten;\nnee, bewaken zullen ze wat gij zegt\nen het verbond met u nemen ze in acht."
    },
    {
      "verse": 10,
      "text": "Onderrichten zullen ze uw rechtsregels aan Jakob\nen uw onderricht aan Israël;\nze leggen reukwerk in uw neusgat\nen een algehele offerande op uw altaar."
    },
    {
      "verse": 11,
      "text": "Zegen, Ene , zijn inzet,\nen heb in het werk van zijn handen behagen;\nverpletter de lendenen van zijn tegenstanders en zijn haters, dat ze niet meer opstaan!"
    },
    {
      "verse": 12,
      "text": "Voor Benjamin heeft hij gezegd:\nde lieveling van de Ene\nmoge veilig wonen, bij hem,-\ndie zijn tent opzet bij hem, al den dag,\nen tussen zijn hellingen wil wonen!"
    },
    {
      "verse": 13,
      "text": "Voor Jozef heeft hij gezegd:\ngezegend door de Ene is zijn land,-\nmet het kostelijkste van de hemelen, met dauw\nen met een oervloed neergevlijd beneden;"
    },
    {
      "verse": 14,
      "text": "met het kostelijkste van de opbrengst van de zon,-\nmet het kostelijkste dat doorbreekt bij iedere maan,"
    },
    {
      "verse": 15,
      "text": "met het bovenstebeste van de oeroude bergen,-\nmet het kostelijkste van de eeuwige heuvels;"
    },
    {
      "verse": 16,
      "text": "met het kostelijkste van\nhet aardland en wat haar vervult,\nen het welbehagen van hem die woonde in de Sinaïdoorn;\nmoge het komen over het hoofd van Jozef,\nover de kruin van de nazir -de gewijde- onder zijn broeders!"
    },
    {
      "verse": 17,
      "text": "De eersteling van zijn os is een sieraad voor hem,\nhorens van een buffel zijn die horens van hem,-\nmet hen\nstoot hij manschappen neer, allen samen, van de einden der aarde;\ndat zijn de tienduizenden van Efraïm,\ndat zijn de duizenden van Manasse."
    },
    {
      "verse": 18,
      "text": "Voor Zebulon heeft hij gezegd:\nverheug je, Zebulon, als je uittrekt,-\nen Issachar als je in je tenten blijft!"
    },
    {
      "verse": 19,
      "text": "Manschappen roepen zij op naar de berg,\ndaar offeren zij offers waardig-en-recht;\nwant de overvloed uit de zeeën zuigen zij op\nen schatten, verborgen in het zand."
    },
    {
      "verse": 20,
      "text": "Voor Gad heeft hij gezegd:\ngezegend wie ruimte schept voor Gad!-\nals een leeuwin maakt hij woning,\nverscheurt een arm en ook de schedel;"
    },
    {
      "verse": 21,
      "text": "hij voorziet zich van het eerste beste,\nwant dáár bij hem ligt het wetgeversdeel, verborgen;\nhij schrijdt aan het hoofd van de gemeenschap,\nhij deed wat waardig-en-recht is voor de Ene ,\nén diens regels, in gemeenschap met Israël."
    },
    {
      "verse": 22,
      "text": "Voor Dan heeft hij gezegd:\nDan is een welp van een leeuw;\nuit de Basan stormt hij tevoorschijn!"
    },
    {
      "verse": 23,
      "text": "Voor Naftali heeft hij gezegd:\nNaftali zij verzadigd van welbehagen\nen vol van zegen van de Ene ;\nde zee en het zuiden zijn bezit!"
    },
    {
      "verse": 24,
      "text": "Voor Aser heeft hij gezegd:\ngezegend boven de zonen zij Aser!-\nworde hij de meest-beminde van zijn broeders,\ndope hij zijn voet in olijfolie;"
    },
    {
      "verse": 25,
      "text": "ijzer en slangenbrons zijn je grendels,-\neven lang als je dagen je behagen!"
    },
    {
      "verse": 26,
      "text": "Géén is er als de Godheid, Jesjoeroen,\ndie rijdt door de hemelen om jou te helpen,-\nin zijn hoogheid over de wolken."
    },
    {
      "verse": 27,
      "text": "Een toevlucht is deze God-van-oudsher,\nsterke armen zijn hier beneden sinds eeuwig;\nhij onterve voor jouw aanschijn de vijand en zegge: verdelg!"
    },
    {
      "verse": 28,
      "text": "Veilig moge Israël wonen, ongestoord bij de welput van Jakob\nin een land van koren en most,-\nen daarbij mogen zijn hemelen druipen van dauw!"
    },
    {
      "verse": 29,
      "text": "Zalig ben jij, Israël, wíe is als jij?-\neen gemeenschap gered door de Ene ,\nhet schild dat jou helpt\nen wiens zwaard je hoogste trots is;\nmogen je vijanden zichzelf verloochenen voor jou,\nmoge jóuw weg lopen over hun hoogten!"
    }
  ],
  "translation": "NB"
}