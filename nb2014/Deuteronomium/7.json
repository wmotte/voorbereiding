{
  "book": "Deuteronomium",
  "chapter": 7,
  "verses": [
    {
      "verse": 1,
      "text": "Wanneer de Ene , je God, je doet komen\nin het land\nwaar je aankomt om het te beërven,-\nzal hij talrijke volkeren voor je aanschijn wegjagen:\nde Chitiet, de Girgasjiet, de Amoriet, de Kanaäniet en de Periziet,\nde Chiviet en de Jeboesiet,\nzeven volkeren\ntalrijker en steviger dan jij."
    },
    {
      "verse": 2,
      "text": "Heeft de Ene , je God,\nhen overgegeven aan jouw aanschijn en heb jij ze verslagen,-\nmet een banning zul je ze dan gebannen verklaren,\nje zult met hen geen verbond smeden en hen niet begenadigen."
    },
    {
      "verse": 3,
      "text": "Je zult je niet met hen verzwageren:\nje dochter zul je niet geven aan zijn zoon\nen zijn dochter zul je voor je zoon niet aannemen."
    },
    {
      "verse": 4,
      "text": "Want hij zal je zoon doen afwijken van ‘achter mij’,\ndienaars van andere goden zullen ze worden:\nontgloeien zal dan de toorn van de Ene tegen u\nen hij zal je weldra verdelgen."
    },
    {
      "verse": 5,
      "text": "Nee, maar zó zult ge met hen doen:\nhun slachtplaatsen zult ge omverhalen\nen hun standstenen verbrijzelen;\nhun asjéra’s zult ge afbreken\nen hun snijbeelden verbranden in het vuur!"
    },
    {
      "verse": 6,
      "text": "Want je bent een gemeente, toegeheiligd\naan de Ene , je God;\njou\nheeft hij uitgekozen, de Ene , je God,\nom hem een gemeente te wezen, kostbaarder\ndan alle gemeenschappen\nop het aanschijn van de – rode – grond."
    },
    {
      "verse": 7,
      "text": "Niet omdat ge talrijker zijt\ndan alle gemeenschappen\nheeft de Ene zich verbonden aan u en kiest hij u uit,-\nwant ge zijt geringer dan alle gemeenschappen!"
    },
    {
      "verse": 8,
      "text": "Nee, omdat de Ene u liefheeft\nen hij waakt over de bezwering die hij aan uw vaderen heeft gezworen,\nheeft de Ene u uitgeleid met sterke hand,-\nen losgekocht uit het dienaarshuis,\nuit de hand van Farao, koning van Egypte."
    },
    {
      "verse": 9,
      "text": "Wéten zul je\ndat de Ene , God-over-jou, dat híj de God is\n-de godheid die betrouwbaar is-\ndie waakt over het verbond en de vriendschap\nvoor wie hem liefhebben en zijn geboden bewaken, tot in het duizendste geslacht,"
    },
    {
      "verse": 10,
      "text": "maar die zijn vrede haalt bij wie hem recht in zijn aanschijn haten door hen te verdelgen;\nhij aarzelt niet met wie hem haat,\nrecht in zijn aanschijn haalt hij vrede bij hem!"
    },
    {
      "verse": 11,
      "text": "Bewaak dan het gebod, de inzettingen en de rechtsregels\ndie ik je heden gebied, door ze te doen!"
    },
    {
      "verse": 12,
      "text": "Het zal geschieden omdat ge gehoor geeft\naan deze regels\nen ze bewaakt zult hebben en gedaan:\nwaken zal de Ene , je God, voor jou\nover het verbond en de vriendschap\ndie hij aan je vaderen heeft gezworen;"
    },
    {
      "verse": 13,
      "text": "liefhebben zal hij je,\nzegenen zal hij je en je talrijk maken;\nzegenen zal hij de vrucht van je schoot en de vrucht van je – rode – grond: je koren, je most en je persolie,\nde worp van je runderen en de weligheid van je wolvee,\nop de – rode – grond\ndie hij aan je vaderen heeft gezworen jou te geven."
    },
    {
      "verse": 14,
      "text": "Gezegend zul je wezen meer dan alle gemeenschappen,-\nnooit zal er bij jou een onvruchtbare man of onvruchtbare vrouw wezen,- ook niet bij je vee."
    },
    {
      "verse": 15,
      "text": "De Ene zal van je doen wijken alle ziekte;\nalle boze kwalen van Egypte die je hebt leren kennen\nzal hij jou niet opleggen,\nmaar ze uitgeven bij al wie jou haten."
    },
    {
      "verse": 16,
      "text": "Opslokken zul je alle gemeenschappen\nwelke de Ene , God-over-jou, prijsgeeft aan jou,-\nlaat je oog hen niet verschonen;\nword geen dienaar van hun goden,\nwant als er íets een valstrik voor je is, dan dát!"
    },
    {
      "verse": 17,
      "text": "Wanneer je in je hart zegt:\ndie volkeren zijn talrijker dan ik,-\nhoe zal ik bij machte zijn die te onterven?,"
    },
    {
      "verse": 18,
      "text": "wees dan niet bevreesd voor hen,-\ngedenk en houd in gedachtenis\nwat de Ene , je God, heeft gedaan\naan Farao en aan heel Egypte:"
    },
    {
      "verse": 19,
      "text": "de grote beproevingen die jouw ogen hebben gezien,\nde tekenen en wonderen, de sterke hand en de uitgestrekte arm\nwaarmee de Ene , je God, je heeft uitgeleid,\nzó zal hij doen,\nde Ene , je God, aan alle gemeenschappen\nvoor wier aanschijn je bevreesd bent."
    },
    {
      "verse": 20,
      "text": "Zelfs de Egyptische angsthorzel\nzal de Ene , je God, tot hen zenden,-\ntotdat verdwenen zijn\nwie nog over zijn en zich verborgen hebben voor je aanschijn."
    },
    {
      "verse": 21,
      "text": "Sidder niet voor hun aanschijn,-\nwant de Ene , je God, is in je midden,\neen godheid groot en te vrezen!"
    },
    {
      "verse": 22,
      "text": "wegjagen zal de Ene , je God, deze volkeren van je aanschijn, beetje bij beetje;\nje vermag niet hen overhaast ten einde brengen,\nanders overwoekert jou het wild des velds."
    },
    {
      "verse": 23,
      "text": "Prijsgeven zal de Ene , je God, hen aan jouw aanschijn;\nhij zal hen verwarren met grote verwarring\ntotdat zij verdelgd zijn."
    },
    {
      "verse": 24,
      "text": "Hun koning geeft hij je in de hand,\nhun naam zul je verloren laten gaan\nonder de hemelen;\ngeen man zal zich staande kunnen houden bij je verschijning,\ntotdat je hen verdelgd hebt."
    },
    {
      "verse": 25,
      "text": "De snijbeelden van hun goden zult ge verbranden in het vuur;\nje zult niet begeren het zilver en goud dat over hen is en voor jezelf meenemen,\nanders raak je daarin verstrikt,-\nja, een gruwel voor de Ene , je God, is dat."
    },
    {
      "verse": 26,
      "text": "Je zult geen gruwel doen komen in je huis,-\nworden zul je dan net zo gebannen als hij;\nmet afschuw moet je hem schuwen en gruwend van hem gruwen, want gebannen is hij."
    }
  ],
  "translation": "NB"
}