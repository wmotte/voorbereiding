{
  "book": "Deuteronomium",
  "chapter": 27,
  "verses": [
    {
      "verse": 1,
      "text": "Dan gebiedt Mozes, met Israëls oudsten,\nde gemeente en zegt:\nbewaak heel het gebod\ndat ik u heden gebied!"
    },
    {
      "verse": 2,
      "text": "Geschieden zal het:\nop de dag\ndat ge de Jordaan zult oversteken\nnaar het land\ndat de Ene , je God, je geeft,-\nzul je je grote stenen doen opstaan\nen ze bestrijken met strijkkalk;"
    },
    {
      "verse": 3,
      "text": "schrijven zul je op hen, na je oversteek,\nalle woorden van dit onderricht,- bij je oversteek,-\nomwille daarvan\ndat je áánkomt in het land dat de Ene , je God, je geeft,-\neen land dat overvloeit van melk en honing,\nzoals de Ene , de God van je vaderen, tot je heeft gesproken."
    },
    {
      "verse": 4,
      "text": "Geschieden zal het:\nna uw oversteek van de Jordaan\nzult ge deze stenen doen staan,\nzoals ik u heden gebied, op de berg Ebal;\nbestrijken zul je ze met strijkkalk."
    },
    {
      "verse": 5,
      "text": "Bouwen zul je daar dan een altaar\nvoor de Ene , je God;\neen altaar van stenen,-\nover hen zul je geen ijzer zwaaien;"
    },
    {
      "verse": 6,
      "text": "van héle stenen bouw je\nhet altaar van de Ene , je God;\ndoe daarop dan opgaan opgangsgaven\nvoor de Ene , je God;"
    },
    {
      "verse": 7,
      "text": "ook vredesgaven zul je er offeren en dáár eten,\nen je verheugen\nvoor het aanschijn van de Ene , je God!"
    },
    {
      "verse": 8,
      "text": "Schrijven zul je op de stenen\nal de woorden van dit onderricht,\nduidelijk en goed!"
    },
    {
      "verse": 9,
      "text": "Dan spreekt Mozes, met de priesters, de levitische,\ntot heel Israël en zegt:\nwees stil en hoor, Israël,\nop deze dag ben je geworden tot een gemeente\nvoor de Ene , je God;"
    },
    {
      "verse": 10,
      "text": "horen zul je\nnaar de stem van de Ene , je God,-\nen doen zul je zijn geboden en zijn inzettingen,\ndie ik je heden gebied!"
    },
    {
      "verse": 11,
      "text": "Dan gebiedt Mozes de gemeente\nop die dag, en zegt:"
    },
    {
      "verse": 12,
      "text": "dézen zullen zich,\nom de gemeente te zegenen, opstellen op de berg Gerizíem,\nna uw oversteek over de Jordaan:\nSimeon, Levi en Juda,\nIssachar, Jozef en Benjamin;"
    },
    {
      "verse": 13,
      "text": "en dézen zullen tot verwensing zich opstellen op de berg Ebal:\nRuben, Gad, Aser,\nZebulon, Dan en Naftali;"
    },
    {
      "verse": 14,
      "text": "aanheffen zullen de Levieten\nen zeggen tot alle man van Israël met luider stem:"
    },
    {
      "verse": 15,
      "text": "Vervloekt de man\ndie ooit een snijbeeld of een gietbeeld maakt -een gruwel voor de Ene !,\nmaaksel van de handen van een graveur- en dat neerzet in het verborgene;\nantwoorden zullen ze, heel de gemeente, en zeggen: amen!"
    },
    {
      "verse": 16,
      "text": "Vervloekt\nwie kleineert zijn vader en zijn moeder;\nzegge heel de gemeente: amen!"
    },
    {
      "verse": 17,
      "text": "Vervloekt\nwie verlegt de grenslijn van zijn naaste;\nzegge heel de gemeente: amen!"
    },
    {
      "verse": 18,
      "text": "Vervloekt\nwie een blinde misleidt op de weg;\nzegge heel de gemeente: amen!"
    },
    {
      "verse": 19,
      "text": "Vervloekt\nwie krombuigt het recht van zwerver-te-gast, wees en weduwe;\nzegge heel de gemeente: amen!"
    },
    {
      "verse": 20,
      "text": "Vervloekt\nwie neerligt met een vrouw van zijn vader,\nwant bloot legt hij de ‘vleugel’ van zijn vader;\nzegge heel de gemeente: amen!"
    },
    {
      "verse": 21,
      "text": "Vervloekt\nwie neerligt met welk beest dan ook;\nzegge heel de gemeente: amen!"
    },
    {
      "verse": 22,
      "text": "Vervloekt\nwie neerligt met een zuster van hem,\ndochter van zijn vader of dochter van zijn moeder;\nzegge heel de gemeente: amen!"
    },
    {
      "verse": 23,
      "text": "Vervloekt\nwie neerligt met zijn schoondochter;\nzegge heel de gemeente: amen!"
    },
    {
      "verse": 24,
      "text": "Vervloekt\nwie zijn naaste in het verborgene neerslaat;\nzegge heel de gemeente: amen!"
    },
    {
      "verse": 25,
      "text": "Vervloekt\nwie een geschenk aanneemt\nom een levende ziel neer te slaan, onschuldig bloed;\nzegge heel de gemeente: amen!"
    },
    {
      "verse": 26,
      "text": "Vervloekt\nhij die niet doet stáán de woorden van dit onderricht door ze te doen;\nzegge heel de gemeente: amen!"
    }
  ],
  "translation": "NB"
}