{
  "book": "Deuteronomium",
  "chapter": 13,
  "verses": [
    {
      "verse": 1,
      "text": "Heel het woord\ndat ik u gebied,\ndat zult ge waakzaam dóen;\nvoeg er niet bij\nen schraap er niet vanaf!"
    },
    {
      "verse": 2,
      "text": "Wanneer opstaat in je kring: een profeet * In veel vertalingen begint hier hoofdstuk 13.\nof een dromer van een droom,-\nhij gaf aan jou een teken of een wonder"
    },
    {
      "verse": 3,
      "text": "en uitgekomen is het teken of het wonder\nwaarvan hij tot jou heeft gesproken,- en hij zegt:\nlaten we verdergaan\nachter andere goden aan, die ge niet kent,\nen laten we hén dienen!,"
    },
    {
      "verse": 4,
      "text": "hoor niet\nnaar de woorden van die profeet\nof naar de dromer van die droom;\nwant, op de proef stelt\nde Ene , uw God, u dan\nom te weten\nof ge liefhebt, de Ene , uw God,\nmet heel uw hart en met heel uw ziel!"
    },
    {
      "verse": 5,
      "text": "Achter de Ene zult ge voortgaan en hém vrezen;\nzíjn geboden zult ge bewaken en naar zíjn stem horen,\nhém zult ge dienen en aan hém zult ge u hechten!"
    },
    {
      "verse": 6,
      "text": "En die profeet,\nof die droom-dromer, hij moet worden gedood,\nomdat hij heeft gesproken van afval,\ntegen de Ene , uw God, in die u heeft uitgeleid uit het land van Egypte,\nen die je heeft losgekocht uit het dienaarshuis,-\nen dat om je af te drijven van de weg\nwaarop de Ene , je God, je heeft geboden te gaan;\nwegbranden zul je dit kwaad uit je kring!"
    },
    {
      "verse": 7,
      "text": "Wanneer men je mee wil lokken,-\nje broer, je moeders zoon, of je eigen zoon of je dochter of de vrouw van je schoot\nof je naaste die je is als je eigen ziel,-\nverhuld, door te zeggen:\nlaten we meegaan,\nlaten we goden die ánders zijn dienen!-\ndie je nooit gekend hebt,\njijzelf noch je vaderen,"
    },
    {
      "verse": 8,
      "text": "uit de goden van de gemeenschappen\ndie je omringen,\ndie je nabij zijn\nof die ver van je af staan,-\nvan de ene rand van het aardland tot aan de andere rand van het aardland:"
    },
    {
      "verse": 9,
      "text": "wees hem níet ter wille\nen hoor níet naar hem;\nlaat je oog hem niet verschonen,-\nje zult geen medelijden hebben en het niet verborgen houden!"
    },
    {
      "verse": 10,
      "text": "Nee, ombrengen!, ombrengen zul je hem,-\njouw hand zal het eerste op hem wezen om hem te doden;\nen de hand van heel de gemeente daarná."
    },
    {
      "verse": 11,
      "text": "Bekogelen zul je hem met stenen tot hij dood is;\nomdat hij heeft getracht\nje weg te drijven van de Ene , je God,\ndie je heeft uitgeleid uit het land van Egypte, uit het dienaarshuis."
    },
    {
      "verse": 12,
      "text": "En héél Israël,-\nlaten ze horen en vrezen;\nlaten ze niet toevoegen aan het doen\nvan een kwaad als dít woord in je kring!"
    },
    {
      "verse": 13,
      "text": "Wanneer je hoort zeggen\nin één van je steden\nwelke de Ene , je God, je geeft om daar te zetelen:"
    },
    {
      "verse": 14,
      "text": "uitgetrokken zijn\nmannen, nietsnut-zonen uit je kring,\nen zij drijven de ingezetenen van hun stad weg door te zeggen:\nlaten we verdergaan\nen ándere goden dienen!- die ge nog niet kent;"
    },
    {
      "verse": 15,
      "text": "zoeken zul je dan, speuren en vragen, heel goed;\nen zie, is het wáár, staat het verhaal vast,\nis dit gruwelijks in je kring gedáán,-"
    },
    {
      "verse": 16,
      "text": "sla en versla dan\nde ingezetenen van die stad door de bek van het zwaard;\nban haar en al wat in haar is en ook haar vee door de bek van het zwaard."
    },
    {
      "verse": 17,
      "text": "Alles aan buit in haar\nzul je op een hoop gooien\nop haar plein;\nverbranden in het vuur zul je\nde stad en al haar buit geheel en al,\nvoor de Ene , God-over-jou;\nwezen zal zij een puinhoop voor eeuwig,-\nze zal niet worden herbouwd."
    },
    {
      "verse": 18,
      "text": "Laat er in je hand niet wát-dan-ook kleven van het ban-goed;\nopdat de Ene zal omkeren van de gloed van zijn toorn\nen hij je ontferming zal geven, zich over je zal ontfermen en talrijk maken,\nzoals hij heeft gezworen aan je vaderen,-"
    },
    {
      "verse": 19,
      "text": "wanneer je hoort\nnaar de stem van de Ene , je God,\ndoor al zijn geboden te bewaken\ndie ik je heden gebied,-\ndoor te doen wat juist is\nin de ogen van de Ene , je God."
    }
  ],
  "translation": "NB"
}