{
  "book": "Deuteronomium",
  "chapter": 26,
  "verses": [
    {
      "verse": 1,
      "text": "Geschieden zal het, wanneer je aankomt\nin het land\ndat de Ene , je God,\nje als erfdeel geeft,-\nen jij het beërfd hebt en erin zetelt:"
    },
    {
      "verse": 2,
      "text": "nemen zul je\niets van het prille begin van alle vrucht van de – rode – grond\ndie je binnenbrengt van je land dat de Ene , je God, je geeft, en dat leggen in de schaal;\nen gaan zul je naar het oord\ndat de Ene , je God, zal uitkiezen\nom daar zijn naam te laten wonen."
    },
    {
      "verse": 3,
      "text": "Ben je aangekomen bij de priester\ndie er in die dagen zal zijn,\ndan zul je tot hem zeggen:\nik meld heden aan de Ene , je God,\ndat ik ben gekomen in het land\ndat de Ene aan onze vaderen heeft gezworen ons te geven!"
    },
    {
      "verse": 4,
      "text": "Aannemen zal de priester de schaal uit je hand;\ndoen rusten zal hij hem\nvoor het aanschijn\nvan het altaar van de Ene , je God."
    },
    {
      "verse": 5,
      "text": "Aanheffen zul je dan en zeggen voor het aanschijn van de Ene , je God:\neen verloren Arameeër was mijn vader;\nhij daalde af naar Egypte\nen was daar zwerver-te-gast met maar weinig maten;\nmaar hij werd daar\ntot een groot volk, stevig en talrijk;"
    },
    {
      "verse": 6,
      "text": "maar ze deden ons kwaad, de Egyptenaren, en vernederden ons;\nze legden ons harde slavendienst op;"
    },
    {
      "verse": 7,
      "text": "wij riepen\ntot de Ene , de God van onze vaderen;\ntoen hoorde de Ene onze stem\nen zag onze vernedering en moeite en onze onderdrukking;"
    },
    {
      "verse": 8,
      "text": "toen deed de Ene ons wegtrekken uit Egypte\ndoor een sterke hand en uitgestrekte arm,\ndoor een grote vreeswekkende daad,-\ndoor tekenen en wonderen;"
    },
    {
      "verse": 9,
      "text": "hij deed ons komen in dit oord;\nhij gaf ons dit land,\neen land dat overvloeit van melk en honing;"
    },
    {
      "verse": 10,
      "text": "en nu\nheb ik hier het prille begin doen komen van de vrucht van de – rode – grond\ndie ge mij hebt gegeven, Ene !\nDoen rusten zul je het\nvoor het aanschijn van de Ene , je God,\nen je buigen\nvoor het aanschijn van de Ene , je God."
    },
    {
      "verse": 11,
      "text": "Verheugen zul je je dan om al het goede\ndat de Ene , je God, aan jou gegeven heeft en aan je huis:\njij en de Leviet\nen de zwerver-te-gast in je kring!"
    },
    {
      "verse": 12,
      "text": "Wanneer je voleindigd hebt\nom elke tiende te vertienen\nvan je opbrengst in het derde jaar, het jaar van de tiende,-\ngeef die dan aan de Leviet,\naan de zwerver-te-gast, de wees en de weduwe;\nin je poorten zullen zij eten en verzadigd worden."
    },
    {
      "verse": 13,
      "text": "Zeggen zul jij dan\nvoor het aanschijn van de Ene , je God: weggedaan uit het huis heb ik het heilige;\nook heb ik het gegeven aan de Leviet, de zwerver-te-gast, de wees en de weduwe,\ngeheel naar uw gebod dat ge mij hebt geboden;\ngeen van uw geboden heb ik overtreden of vergeten;"
    },
    {
      "verse": 14,
      "text": "in mijn rouwklacht heb ik er niet van gegeten;\nik heb er niet van weggedaan in onreinheid,\nik heb er niet van weggegeven voor een dode;\nik heb gehoord\nnaar de stem van de Ene , mijn God,\nik heb gedaan\nnaar al wat gij mij hebt geboden;"
    },
    {
      "verse": 15,
      "text": "schouw neer uit het verblijf van uw heiligheid, uit de hemelen,\nen zegen uw gemeente Israël\nen de – rode – grond\ndie ge ons hebt gegeven,-\nzoals ge aan onze vaderen hebt gezworen:\neen land dat overvloeit van melk en honing!"
    },
    {
      "verse": 16,
      "text": "Op deze dag\ngebiedt de Ene , je God, je deze inzettingen te doen, en deze rechtsregels;\nbewaken en doen zul je ze\nmet heel je hart en met heel je ziel!"
    },
    {
      "verse": 17,
      "text": "Heden heb je de Ene doen zeggen\ndat hij jou tot God zal wezen en dat jij zult wandelen op zijn wegen,\nzult bewaken zijn inzettingen, zijn geboden en zijn rechtsregels en zult horen naar zijn stem."
    },
    {
      "verse": 18,
      "text": "De Ene\nheeft jou heden doen zeggen\ndat je voor hem zult wezen een uitgezochte gemeente,\nzoals hij tot je heeft gesproken;\ndat je al zijn geboden zult bewaken."
    },
    {
      "verse": 19,
      "text": "En hij zal je een plaats geven, hoog-verheven\nboven alle volkeren die hij heeft gemaakt,\nals loflied, goede-naam en sieraad,\nen jij zult wezen een gemeenschap die heilig is voor de Ene , je God,- zoals hij heeft gesproken."
    }
  ],
  "translation": "NB"
}