{
  "book": "Deuteronomium",
  "chapter": 5,
  "verses": [
    {
      "verse": 1,
      "text": "Dan roept Mozes\nheel Israël toe\nen zegt tot hen:\nhoor, Israël, de inzettingen en de regels\ndie ik heden in uw oren uitspreek;\nleren zult ge ze\nen waakzaam zijn om ze te doen."
    },
    {
      "verse": 2,
      "text": "De Ene , onze God,\nheeft met óns een verbond gesmeed bij Horeb;"
    },
    {
      "verse": 3,
      "text": "niet met onze vaderen\nheeft de Ene dit verbond gesmeed,-\nnee, met óns,\nwij die hier heden allen in leven zijn!"
    },
    {
      "verse": 4,
      "text": "Aanschijn bij aanschijn\nheeft de Ene met ons gesproken op de berg vanuit het vuur;"
    },
    {
      "verse": 5,
      "text": "terwijl in dat tijdsgewricht ik bleef staan tussen de Ene en u\nom u te melden wat werd gesproken door de Ene ;\nwant ge waart bevreesd voor het aanschijn van het vuur\nen hebt de berg niet beklommen; hij zei:"
    },
    {
      "verse": 6,
      "text": "ik ben de Ene , God-over-jou,\ndie jou heb uitgeleid uit het land van Egypte, uit het dienaarshuis;"
    },
    {
      "verse": 7,
      "text": "laat dát er niet bij jou wezen: andere goden, tegen mijn aanschijn in!-"
    },
    {
      "verse": 8,
      "text": "niet zul je je maken een kapbeeld van enige gestalte\nin de hemelen boven,\nop de aarde beneden,\nen in de wateren onder de aarde!-"
    },
    {
      "verse": 9,
      "text": "niet zul je voor hen je buigen,\nniet zul je hen dienen;\nwant ik,\nde Ene , God-over-jou, ben een naijverig god,\ndie onrecht van vaders bezoekt aan zonen,\nen aan derden en vierden van wie mij haten;"
    },
    {
      "verse": 10,
      "text": "maar die vriendschap bewijst aan duízenden:\naan wie mij liefhebben en mijn geboden bewaken!-"
    },
    {
      "verse": 11,
      "text": "niet zul je de naam van de Ene , God-over-jou, aanheffen voor valse zaken,\nwant niet ongestraft laat de Ene\nwie zijn naam aanheft in valse zaken;"
    },
    {
      "verse": 12,
      "text": "waak over de dag van de sabbat, om die te heiligen,-\nzoals de Ene , God-over-jou, je heeft geboden;"
    },
    {
      "verse": 13,
      "text": "zes dagen zul je dienen,\ndoe dan al je werk;"
    },
    {
      "verse": 14,
      "text": "de zevende dag\nis een sabbat voor de Ene , God-over-jou;\nníet doen zul je dan welk werk ook: jij, je zoon en je dochter, je dienaar en je dienstmaagd,\nje os en je ezel,- al je vee,\nen ook de zwerver-te-gast bij jou binnen je poorten,\nopdat\nje dienaar uitrust, en je dienstmaagd ook, zoals jijzelf!-"
    },
    {
      "verse": 15,
      "text": "gedenken zul je\ndat je een dienaar bent geweest in het land van Egypte\nen dat de Ene , God-over-jou, je daaruit heeft uitgeleid\nmet sterke hand en uitgestrekte arm;\ndáárom\nheeft de Ene , God-over-jou, je geboden\nom de dag van de sabbat te dóen!-"
    },
    {
      "verse": 16,
      "text": "eer je vader en je moeder\nzoals de Ene , God-over-jou, je heeft geboden;\nopdat je dagen verlengd worden\nen opdat het je goed ga\nop de – rode – grond\nwelke de Ene , God-over-jou, aan jou geeft."
    },
    {
      "verse": 17,
      "text": "niet doodslaan zul je,\nniet vreemdgaan zul je,\nniet stelen zul je,\nniet antwoorden zul je over je naaste als valse getuige;"
    },
    {
      "verse": 18,
      "text": "niet zul je je zinnen zetten op de vrouw van je naaste; * In veel vertalingen is vers 17 verdeeld in vier verzen en is dit vers 21.\nniet begeren zul je het huis van je naaste,\nzijn veld, zijn dienaar, zijn dienstmaagd, zijn os, zijn ezel,-\nal wat van je naaste is!"
    },
    {
      "verse": 19,
      "text": "Deze woorden\nheeft de Ene gesproken tot heel uw vergadering op de berg,\nvanuit het vuur, de wolk en de mistdonkerte,-\nmet grote stem, en voegde daaraan niet toe;\ntoen schreef hij ze\nop twee stenen platen\nen gaf ze aan mij."
    },
    {
      "verse": 20,
      "text": "En het geschiedde,\ntoen gij de stem hoorde uit het duister\nterwijl de berg in brand stond van het vuur,-\ntoen naderden tot mij\nal uw stamhoofden en uw oudsten."
    },
    {
      "verse": 21,
      "text": "Ze zeiden:\nziehier, de Ene , God-over-ons, heeft ons doen zien zijn glorie en zijn grootheid,\nen zijn stem hebben wij gehoord vanuit het vuur;\ndeze dag hebben wij gezien\ndat God met de – rode – mens spreekt\nen dat hij het overleeft;"
    },
    {
      "verse": 22,
      "text": "maar nu,… waarom moeten wij sterven?-\nwant het zal ons verteren,\ndit grote vuur;\nals wij eraan toevoegen, wij,\nde stem van de Ene , God-over-ons, verder te horen, dan zullen we sterven!-"
    },
    {
      "verse": 23,
      "text": "want wíe van alle vlees is er\ndie de stem van de levende God hoort spreken vanuit het vuur, zoals wij, en het overleeft?-"
    },
    {
      "verse": 24,
      "text": "nader jíj en hoor aan\nal wat hij zal zeggen, de Ene , God-over-ons;\njíj zult dan tot ons spreken\nal wat de Ene , God-over-ons, zal spreken tot jou; en wij zullen horen en doen!"
    },
    {
      "verse": 25,
      "text": "De Ene hoorde de stem van uw woorden\ntoen ge het woord tot mij richtte;\nen de Ene zei tot mij:\ngehoord heb ik de stem van de woorden van deze gemeente waarmee ze het woord richtten tot jou:\ngóed hebben ze gedaan met al wat ze hebben verwoord!"
    },
    {
      "verse": 26,
      "text": "Wie zal het geven,-\ndat dít hun hartenwens zal worden:\nmíj te vrezen en al mijn geboden te bewaken al de dagen;\nopdat het hun en hun zonen goed zal gaan voor eeuwig!"
    },
    {
      "verse": 27,
      "text": "Ga, zeg tot hen:\nkeert terug naar uw tenten!-"
    },
    {
      "verse": 28,
      "text": "en jij:\nblijf hier\nbij mij staan,\ndan zal ik tot jou uitspreken\nalles van het gebod, de inzettingen en de rechtsregels die jij hun zult leren,-\nen zij doen zullen in het land\ndat ik hun ga geven om het te beërven."
    },
    {
      "verse": 29,
      "text": "Waakzaam zult ge zijn om te doen\nzoals de Ene , uw God, u heeft geboden;\nge zult niet afwijken rechts of links;"
    },
    {
      "verse": 30,
      "text": "over heel de weg\nwelke de Ene , uw God, u heeft geboden zult ge wandelen,-\nopdat ge zult leven en het u goed ga,\nen uw dagen verlengt\nin het land dat ge zult beërven."
    }
  ],
  "translation": "NB"
}