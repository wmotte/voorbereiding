{
  "book": "Deuteronomium",
  "chapter": 14,
  "verses": [
    {
      "verse": 1,
      "text": "Zonen-en-dochters zijt gij\nvan de Ene , uw God:\nge zult uzelf niet verminken\nen tussen uw ogen geen kale plek maken voor een dode."
    },
    {
      "verse": 2,
      "text": "Want je bent een gemeenschap die heilig is\nvoor de Ene , je God;\njou\nheeft de Ene uitgekozen\nom hem tot een gemeente te wezen, kostbaarder\ndan alle gemeenschappen\nop het aanschijn van de – rode – grond."
    },
    {
      "verse": 3,
      "text": "Je zult niet allerlei gruwel eten."
    },
    {
      "verse": 4,
      "text": "Dit is het gedierte dat ge moogt eten:\nde os,\nhet lam van schapen en het lam van geiten;"
    },
    {
      "verse": 5,
      "text": "hert, gazelle en damhert;\nsteenbok, antiloop, woudos en klipgeit."
    },
    {
      "verse": 6,
      "text": "Elk dier\ndat als hoefdier de hoef splijt\nen een scheuring inscheurt in twee hoeven\nen een opbrenger van herkauwsel is onder het gedierte:\ndát moogt ge eten."
    },
    {
      "verse": 7,
      "text": "Echter deze\nzult ge niet eten, van de opbrengers van herkauwsel\nen van de hoefsplijters met ingescheurde hoef:\nde kameel, de haas en de klipdas,- want opbrengers van herkauwsel zijn ze wel,\nmaar aan de hoef splijten ze de hoef niet:\nbesmet zijn zij voor u;"
    },
    {
      "verse": 8,
      "text": "én het everzwijn; want aan de hoef is het een hoefsplijter, maar herkauwsel? Nee!-\nbesmet is dat voor u;\nhun vlees zult ge niet eten\nen hun lijk zult ge niet aanraken!"
    },
    {
      "verse": 9,
      "text": "Dit moogt ge eten\nvan alles in het water:\nalles met vinnen en schubben moogt ge eten."
    },
    {
      "verse": 10,
      "text": "En alles zónder vinnen en schubben zult ge níet eten:\nbesmet is dat voor u!"
    },
    {
      "verse": 11,
      "text": "Alle reine gevogelte moogt ge eten."
    },
    {
      "verse": 12,
      "text": "En dit is het van hen\nwat ge níet zult eten:\nde gieradelaar, de splijthoefgier en de zeearend;"
    },
    {
      "verse": 13,
      "text": "de raffelgier, de havik,\nen de gravik in haar soorten;"
    },
    {
      "verse": 14,
      "text": "alles wat raaf is in zijn soorten;"
    },
    {
      "verse": 15,
      "text": "de steppendochter,\nde slagstruis en de kokmeeuw;\nde sperwer in zijn soorten;"
    },
    {
      "verse": 16,
      "text": "de bekeruil, de velduil en de vleermuis;"
    },
    {
      "verse": 17,
      "text": "de roerdomp, de reiger en de visdief;"
    },
    {
      "verse": 18,
      "text": "de vroomvogel,\nde kraanvogel in haar soorten;\nde brokkelspecht en de vouwvleermuis."
    },
    {
      "verse": 19,
      "text": "Alle gevleugelde gewemel,\nbesmet is dat voor u;\ndie worden niet gegeten!"
    },
    {
      "verse": 20,
      "text": "Al het gevleugelde dat rein is moogt ge eten."
    },
    {
      "verse": 21,
      "text": "Ge zult niet eten al wat doodgevallen is,- aan de zwerver-te-gast in je poorten mag je het geven, dan kan hij het opeten\nof verkopen aan een buitenlander;\nwant jij bent een gemeenschap die heilig is\nvoor de Ene , je God;\nje zult een bokje niet koken in de melk van zijn moeder."
    },
    {
      "verse": 22,
      "text": "Met tienden zul je vertienen\nheel de opbrengst van je zaad,-\nwat jaar na jaar opschiet op het veld."
    },
    {
      "verse": 23,
      "text": "Opeten zul je\nvoor het aanschijn van de Ene , je God,\nin het oord dat hij zal verkiezen\nom daar zijn naam te doen wonen:\nde tienden van je koren, je most en je boomolie,\nvan de eerstelingen van je rundvee en van je wolvee;\nmet het doel dat je leert\nal de dagen ontzag te hebben voor de Ene , je God."
    },
    {
      "verse": 24,
      "text": "En wanneer de reis je te veel wordt,\nwanneer je niet bij machte bent\nhet mee te dragen,\nomdat het oord te ver voor je is\ndat de Ene , je God, zal verkiezen\nom daar zijn naam te doen wonen,-\nwanneer hij je zégent, de Ene , je God:"
    },
    {
      "verse": 25,
      "text": "geven zul je het dan in geld:\nknijp het geld in je hand\nen ga naar het oord\ndat de Ene , je God, heeft uitgekozen."
    },
    {
      "verse": 26,
      "text": "Uitgeven mag je het geld dan\nvoor alles wat je ziel begeert: voor rundvee, voor wolvee,\nvoor wijn of sterke drank,\nvoor alles wat je ziel je vraagt;\neet dan dáár,\nvoor het aanschijn van de Ene , je God,\nen verheug je, jij en je huis!"
    },
    {
      "verse": 27,
      "text": "En de Leviet binnen je poorten, laat die niet over aan zichzelf,\nwant voor hem is er geen aandeel of erfgoed bij jou."
    },
    {
      "verse": 28,
      "text": "Na verloop van drie jaren,\nbreng dan naar buiten: alle tienden van je opbrengst\nin dat jaar;\nleg het neer in je poorten;"
    },
    {
      "verse": 29,
      "text": "komen zal dan de Leviet\n-want voor hem is er geen aandeel of erfgoed bij jou-\nen de zwerver-te-gast, de wees en de weduwe binnen je poorten,\nen eten zullen zij en verzadigd worden;\nopdat de Ene , je God, je moge zegenen\nin elke daad van je hand die je zult doen."
    }
  ],
  "translation": "NB"
}