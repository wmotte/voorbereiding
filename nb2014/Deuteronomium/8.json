{
  "book": "Deuteronomium",
  "chapter": 8,
  "verses": [
    {
      "verse": 1,
      "text": "Heel het gebod\ndat ik je heden gebied zult ge bewaken en doen,-\nopdat ge leven zult en talrijk worden,\nen binnenkomen en beërven: het land\ndat de Ene aan uw vaderen heeft gezworen."
    },
    {
      "verse": 2,
      "text": "Gedenk dan heel de weg\nwelke de Ene , je God, je deze veertig jaar heeft doen gaan in de woestijn;\nom je te verootmoedigen, om je te beproeven,\nom te weten wat er in je hart omgaat: bewaak je zijn geboden of niet?"
    },
    {
      "verse": 3,
      "text": "Hij verootmoedigt je,\nhij laat je honger lijden,\nhij doet je het manna eten dat je niet kende\nen ook je vaderen niet hebben gekend,-\nopdat hij je tot de erkenning zal brengen\ndat niet bij brood alleen de – rode – mens zal leven,\nnee, dat bij al wat uittijgt uit de mond van de Ene de mens zal leven."
    },
    {
      "verse": 4,
      "text": "Je mantel is niet versleten van je afgevallen,\nje voet is niet gezwollen,-\ndeze veertig jaar."
    },
    {
      "verse": 5,
      "text": "Erken dan met je hart:\nja,\nzoals een man zijn zoon tuchtigt\nis de Ene , je God, bezig jou te tuchtigen."
    },
    {
      "verse": 6,
      "text": "Bewaak dan\nde geboden van de Ene , je God,-\nen wandel op zijn wegen en heb ontzag voor hem."
    },
    {
      "verse": 7,
      "text": "Want de Ene , je God, is bezig\nje te doen komen in een goed land,-\neen land van waterbeken,\nwellen en kolken\ndie uittijgen in slenk en bergland;"
    },
    {
      "verse": 8,
      "text": "een land van tarwe en gerst,\nwijnstok, vijg en granaatappel;\neen land van een olijf vol olie en van honing,"
    },
    {
      "verse": 9,
      "text": "een land\nwaarin je niet in gebrek je brood zult eten,\nwaarin het je aan niets zal ontbreken,-\neen land welks stenen puur ijzer zijn\nen uit welks bergen je koper hakt."
    },
    {
      "verse": 10,
      "text": "Eten zul je en verzadigd worden,-\nen zegenen de Ene , je God,\nom het goede land dat hij je heeft gegeven."
    },
    {
      "verse": 11,
      "text": "Wees waakzaam,\nanders vergeet je de Ene , je God,-\nen bewaak je niet zijn geboden, zijn rechtsregels en zijn inzettingen\ndie ik je heden gebied;"
    },
    {
      "verse": 12,
      "text": "anders eet je en ben je verzadigd,-\ngoede huizen bouw je en je zetelt daarin,"
    },
    {
      "verse": 13,
      "text": "je rundvee en je wolvee vermeerderen zich,\nzilver en goud vermeerdert bij jou,-\nál het jouwe wordt meer,"
    },
    {
      "verse": 14,
      "text": "maar je hart is hoogmoedig geworden\nen je bent vergeten de Ene , je God\ndie je heeft uitgeleid uit het land van Egypte, uit het dienaarshuis,-"
    },
    {
      "verse": 15,
      "text": "die je deed gaan door de woestijn, zo groot en geducht:\nkoperslang, seraf en schorpioen!-\neen dorstgebied waar geen water is;\nmaar die voor jou water liet uittijgen\nuit de kiezelrots;"
    },
    {
      "verse": 16,
      "text": "die je in de woestijn manna deed eten,-\ndat je vaderen niet hebben gekend;\nmet het doel je te verootmoedigen en\nmet het doel je te beproeven,\nom je in je toekomst goed te doen;"
    },
    {
      "verse": 17,
      "text": "zul je zeggen in je hart:\nmíjn kracht, het gebeente van mijn hand\nheeft voor mij dit vermogen gemaakt!-"
    },
    {
      "verse": 18,
      "text": "gedenk dan de Ene , je God,-\nwant hij is het\ndie je kracht heeft gegeven door een vermogen te maken;\nom zo zijn verbond gestand te doen dat hij heeft gezworen aan je vaderen, evenals op deze dag."
    },
    {
      "verse": 19,
      "text": "En geschieden zal het\nals je in vergetelheid de Ene , je God, vergeet\nen gaan zult\nachter andere goden aan,\nhén zult dienen en je voor hén zult buigen:\ndan heb ik heden tegen u betuigd\ndat ge verliezen zult en verloren zult gaan!-"
    },
    {
      "verse": 20,
      "text": "zoals de volkeren\nwelke de Ene voor je aanschijn teloor heeft doen gaan,\nzó zult ge verloren gaan!,\nomdat ge niet hoort\nnaar de stem van de Ene , uw God."
    }
  ],
  "translation": "NB"
}