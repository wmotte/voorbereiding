{
  "book": "Deuteronomium",
  "chapter": 29,
  "verses": [
    {
      "verse": 1,
      "text": "Dan roept Mozes heel Israël toe\nen zegt hij tot hen:\nzelf hebt ge gezien\nal wat de Ene voor uw ogen heeft gedaan in het land van Egypte\naan Farao, aan al zijn dienaars, en aan heel zijn land:"
    },
    {
      "verse": 2,
      "text": "de grote beproevingen\ndie je ogen hebben gezien;\ndie grote tekenen en wonderen!"
    },
    {
      "verse": 3,
      "text": "Heeft de Ene u niet gegeven een hart om te erkennen,\nogen om te zien en oren om te horen,-\ntot op deze dag?"
    },
    {
      "verse": 4,
      "text": "Ik ben veertig jaar met u voortgegaan door de woestijn:\nuw kleren zijn niet versleten van u afgevallen,\nje schoeisel is niet van je voet gesleten;"
    },
    {
      "verse": 5,
      "text": "brood hebt ge niet hoeven eten,\nwijn en sterke drank hebt ge niet gedronken:\nopdat ge zoudt weten\ndat ik, de Ene , uw God ben."
    },
    {
      "verse": 6,
      "text": "U kwam aan bij dit oord,-\nen toen trok Sichon uit, koning van Chesjbon en Og, koning van Basan,- ons tegemoet ten oorlog, maar wij hebben hen verslagen."
    },
    {
      "verse": 7,
      "text": "We namen hun land in\nen gaven het als erfdeel\naan de Rubeniet en de Gadiet,-\nen aan de helft van de stam van de Manassiet."
    },
    {
      "verse": 8,
      "text": "Bewaken zult ge\nde woorden van dit verbond\nen ze doen:\nopdat ge voorspoedig moogt zijn\nbij al wat ge doet!"
    },
    {
      "verse": 9,
      "text": "Ge staat allen heden geposteerd\nvoor het aanschijn van de Ene , uw God:\nde * Letterlijk: uw. hoofden van uw stammen,\nde * Letterlijk: uw. oudsten van uw gerechtsbeambten,\nalle man van Israël;"
    },
    {
      "verse": 10,
      "text": "uw kroost, uw vrouwen,\nen de zwerver-bij-je-te-gast\nin de schoot van je legerplaats,-\nvan de hakker van je hout\ntot de putter van je water,-"
    },
    {
      "verse": 11,
      "text": "opdat je zult toetreden\ntot het verbond met de Ene , je God, -en de vervloeking daarbij-\ndat de Ene , je God,\nheden met je smeedt,-"
    },
    {
      "verse": 12,
      "text": "opdat hij je heden zal doen opstaan hem tot gemeente,\nen hij voor jou zal worden tot God,\nzoals hij tot jou heeft gesproken,-\nzoals hij aan je vaderen heeft gezworen,\naan Abraham, aan Isaak en aan Jakob."
    },
    {
      "verse": 13,
      "text": "Niet alleen met u\nsmeed ik\ndit verbond\nmet dit vloekbeding,-"
    },
    {
      "verse": 14,
      "text": "nee, met wie hier is\nen heden bij ons staat\nvoor het aanschijn van de Ene , onze God,-\nén met wie hier heden niet bij ons is."
    },
    {
      "verse": 15,
      "text": "Want zelf weet ge\nhoe we daar zaten in het land Egypte,- en\nhoe we door de kring der volkeren getrokken zijn waar ge doorgetrokken zijt;"
    },
    {
      "verse": 16,
      "text": "ge hebt hun gruwelgriezels gezien\nen hun keutelgoden:\nhout en steen,\nzilver en goud, al naar ze bij zich hadden."
    },
    {
      "verse": 17,
      "text": "Wendt af dat er bij u een man of vrouw zou zijn,\neen familie of een stam,\ndie heden zijn hart zou afwenden van de Ene , onze God,\nom te gaan dienen\nde goden van de volkeren;\nwendt af dat er bij u zal zijn\neen wortel waaruit gif of alsem ontspruit."
    },
    {
      "verse": 18,
      "text": "Geschieden zal het,\nals hij de woorden van deze vervloeking hoort\nen zich zal zegenen in zijn hart en zeggen: vrede zal er voor mij wezen,\nja met de zekerheden van mijn hart zal ik verdergaan,-\ndronkenschap verdrijft immers de dorst!-"
    },
    {
      "verse": 19,
      "text": "dan zal de Ene niet meer van plan zijn\nhem vergiffenis te schenken,-\nnee, dán zal de toorn van de Ene en zijn naijver opwolken tegen die man\nen zal zich over hem vlijen heel de vervloeking\ndie beschreven is in deze rol;\nwegwissen zal de Ene zijn naam\nvan onder de hemelen."
    },
    {
      "verse": 20,
      "text": "De Ene zal hem ten kwade onderscheiden\nvan alle stammen van Israël;\ngeheel volgens de vervloekingen van het verbond\ndat is beschreven\nin de boekrol van dit onderricht."
    },
    {
      "verse": 21,
      "text": "Zeggen zal dan\nde latere generatie,-\nuw zonen die zullen opstaan ná u,\nen de vreemdeling\ndie zal aankomen uit een ver land,-\nals ze zullen zien de slagen\nover dit land, en de krankheden\nwaarmee de Ene het verzwakt heeft:"
    },
    {
      "verse": 22,
      "text": "zwavel en salpeter!-\nafgebrand is heel haar land,\nhet wordt niet bezaaid, er bot niets uit\nen er komt daarin geen kruidje meer óp,-\nhet lijkt wel de omkering\nvan Sodom en Gomorra, het – rode – Adama, en Tsevojiem,-\nwelke de Ene in zijn woede en gramschap\nheeft omgekeerd!"
    },
    {
      "verse": 23,
      "text": "Zeggen zullen alle volkeren:\nom wát wel heeft de Ene iets als dit gedaan aan dit land?,\nwát was het oplaaien van deze grote woede?"
    },
    {
      "verse": 24,
      "text": "Zeggen zullen ze dan:\nomdat ze verlaten hebben\nhet verbond van de Ene , de God van hun vaderen,-\ndat hij met hen smeedde\ntoen hij hen uitleidde uit het land van Egypte,"
    },
    {
      "verse": 25,
      "text": "en zij heengingen,\nándere goden dienden\nen zich bogen voor hén,-\ngoden die zij niet kenden\nen die hij niet voor hen had bestemd;"
    },
    {
      "verse": 26,
      "text": "toen laaide de woede van de Ene op over dit land,-\nen bracht hij daarover alles van de verwensing\ndie geschreven is in deze rol;"
    },
    {
      "verse": 27,
      "text": "de Ene rukte ze weg van hun – rode – grond\nin woede en in gramschap, in grote toorn;\nhij heeft ze heengezonden naar een ander land, zoals het heden ten dage is,-"
    },
    {
      "verse": 28,
      "text": "de verborgenheden\nzijn voor de Ene , onze God;\nde openbaringen\nzijn voor ons en voor onze zonen-en-dochters tot in eeuwigheid:\nom te doen\nalle woorden van dit onderricht!"
    }
  ],
  "translation": "NB"
}