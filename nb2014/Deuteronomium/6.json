{
  "book": "Deuteronomium",
  "chapter": 6,
  "verses": [
    {
      "verse": 1,
      "text": "Dit zijn het gebod,\nde inzettingen en de rechtsregels\nwelke de Ene , uw God, heeft geboden u te leren,-\nom ze te doen in het land\nwaarheen ge gaat oversteken om het te beërven;"
    },
    {
      "verse": 2,
      "text": "opdat je de Ene , God-over-jou, zult vrezen,\ndoor al zijn inzettingen en zijn geboden te bewaken\ndie ik je gebied:\njij, je zoon en de zoon van je zoon,\nal de dagen van je leven;\nopdat ze verlengd worden, je dagen!"
    },
    {
      "verse": 3,
      "text": "Horen zul je, Israël, en waakzaam zijn om te doen\nwat goed voor je is,\nen waardoor ge zeer talrijk zult worden,-\nzoals de Ene , de God van je vaderen, tot je heeft gesproken:\nin een land dat overvloeit van melk en honing!"
    },
    {
      "verse": 4,
      "text": "Hoor, Israël!-\nde Ene is onze God, de Ene alleen!"
    },
    {
      "verse": 5,
      "text": "Liefhebben zul je\nde Ene , je God,\nmet heel je hart, met heel je ziel, en met al je macht!"
    },
    {
      "verse": 6,
      "text": "Wezen moeten\ndeze woorden,\ndie ik je heden gebied, op je hart!"
    },
    {
      "verse": 7,
      "text": "Herhalen zul je ze voor je zonen-en-dochters\nen daarin spreken,-\nals je zit in je huis en als je gaat over de weg,\nals je je neerlegt en als je opstaat!"
    },
    {
      "verse": 8,
      "text": "Binden zul je ze tot een teken op je hand,-\nwezen zullen ze tot merkteken tussen je ogen!"
    },
    {
      "verse": 9,
      "text": "Schrijven zul je ze op de posten van je huis en in je poorten!"
    },
    {
      "verse": 10,
      "text": "En zal het geschieden\ndat de Ene , God-over-jou, je doet komen\nin het land dat hij aan je vaderen, aan Abraham, Isaak en Jakob, heeft gezworen aan jou te geven:\nsteden groot en goed die jij niet hebt gebouwd,"
    },
    {
      "verse": 11,
      "text": "bouwsels volgepakt met alle goed\ndie jij niet hebt volgepakt,\nuitgehouwen bronputten die jij niet hebt uitgehouwen,\nwijngaarden en olijfbomen die jij niet hebt geplant,-\nen jij eten zult en verzadigd zijn:"
    },
    {
      "verse": 12,
      "text": "waak over jezelf,\nanders vergeet je de Ene ,\ndie je heeft uitgeleid uit het land van Egypte, uit het dienaarshuis!"
    },
    {
      "verse": 13,
      "text": "De Ene , je God, zul je vrezen en hém zul je dienen,\nen bij zíjn naam zul je zweren!"
    },
    {
      "verse": 14,
      "text": "Ge zult niet gaan\nachter andere goden aan,\nvan de goden van de gemeenschappen\ndie u omringen."
    },
    {
      "verse": 15,
      "text": "Want een naijverig god is de Ene , je God, in je midden;\nanders zal de woede van de Ene , je God, tegen jou ontbranden,\nen zal hij je verdelgen\nvan het aanschijn van de – rode – grond."
    },
    {
      "verse": 16,
      "text": "Ge zult niet beproeven\nde Ene , God-over-u,\nzoals ge hem hebt beproefd bij Masa,- beproeving !"
    },
    {
      "verse": 17,
      "text": "Waakzaam zult ge bewaken\nde geboden van de Ene , God-over-u:\nzijn overeenkomsten en zijn inzettingen die hij jou heeft geboden."
    },
    {
      "verse": 18,
      "text": "Doen zul je wat juist is en goed in de ogen van de Ene ,-\nopdat het jou goed gaat\nen je zult binnenkomen\nen beërven het goede land\ndat de Ene heeft gezworen aan je vaderen,-"
    },
    {
      "verse": 19,
      "text": "door al je vijanden weg te stoten van je aanschijn,\nzoals de Ene heeft gesproken."
    },
    {
      "verse": 20,
      "text": "Wanneer je zoon je morgen de vraag stelt en zegt:\nwat ís dat met de overeenkomsten,\nde inzettingen en de rechtsregels\nwelke de Ene , onze God, u heeft geboden?"
    },
    {
      "verse": 21,
      "text": "Zeggen zul je dan tot je zoon:\ndienaren waren wij bij Farao in Egypte,\nen toen leidde de Ene ons weg uit Egypte met sterke hand;"
    },
    {
      "verse": 22,
      "text": "de Ene gaf\ntekenen en wonderen, groot en kwaadaardig, in Egypte, aan Farao en aan heel zijn huis, voor onze ogen;"
    },
    {
      "verse": 23,
      "text": "maar ons heeft hij daaruit weggeleid,-\nopdat hij ons zou doen binnenkomen\nen ons geven: het land\ndat hij aan onze vaderen heeft gezworen;"
    },
    {
      "verse": 24,
      "text": "de Ene gebiedt ons\nom al deze inzettingen te dóen,\nom ontzag te hebben voor de Ene , God-over-ons,-\nons ten goede al de dagen,\nom ons te doen leven, zoals op deze dag;"
    },
    {
      "verse": 25,
      "text": "gerechtigheid zal het ons wezen,-\nwanneer wij waken om al deze geboden te doen\nvoor het aanschijn van de Ene , God-over-ons, zoals hij ons heeft geboden!"
    }
  ],
  "translation": "NB"
}