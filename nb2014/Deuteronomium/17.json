{
  "book": "Deuteronomium",
  "chapter": 17,
  "verses": [
    {
      "verse": 1,
      "text": "Offer niet aan de Ene , je God,\neen rund of een lam\nwaaraan een gebrek is, welke kwade zaak dan ook,-\nwant een gruwel voor de Ene , je God, is dat."
    },
    {
      "verse": 2,
      "text": "Stel, aangetroffen wordt in je kring binnen een van je poorten\nwelke de Ene , je God, je geeft,\neen man of een vrouw\ndie doet wat kwaad is in de ogen van de Ene , je God, en daarmee het verbond met hem overtreedt:"
    },
    {
      "verse": 3,
      "text": "hij gaat heen\nen dient andere goden\nen buigt zich voor hen:\nvoor de zon of voor de maan\nof voor heel de strijdschaar des hemels, wat ik heb verboden;"
    },
    {
      "verse": 4,
      "text": "het is je gemeld, je hebt het gehoord:\nzoek het dan goed uit\nen blijkt hij wáár, vaststaand, de zaak,\ngedáán werd deze gruwel bij Israël,-"
    },
    {
      "verse": 5,
      "text": "voer dan die man\nof die vrouw die deze kwade zaak gedaan hebben naar buiten naar je poorten,\nde man dus\nof de vrouw,-\nen bekogel ze dan met stenen totdat ze dood zijn."
    },
    {
      "verse": 6,
      "text": "Op de mond van twee getuigen\nof van drie getuigen zal hij worden gedood;\nhij mag níet worden gedood\nop de mond van één."
    },
    {
      "verse": 7,
      "text": "De hand van de getuígen\nzij het éérst op hem om hem te doden,\nde hand van heel de gemeente daarna;\nwegbranden zul je het kwaad uit je kring!"
    },
    {
      "verse": 8,
      "text": "Wanneer een zaak je te wonderlijk is voor rechtspraak,\ntussen bloed en bloed, tussen geschil en geschil,\ntussen schade en schade,\nzaken van twistgedingen in je poorten,-\nsta dan op en klim op\nnaar het oord\ndat de Ene , je God, zal uitkiezen."
    },
    {
      "verse": 9,
      "text": "Ben je aangekomen\nbij de priesters,- de Levieten,\nen bij de gerechtsbeambte\ndie er zal wezen in die dagen,-\nvraag dan en zij zullen je melden\nde uitspraak van het recht."
    },
    {
      "verse": 10,
      "text": "Doe dan\nnaar last * Letterlijk: mond. van de uitspraak die zij je melden\nvanuit dat oord\ndat de Ene zal uitkiezen;\nwees waakzaam om te doen\nnaar al wat zij je aanwijzen."
    },
    {
      "verse": 11,
      "text": "Naar last van de aanwijzing die zij je aanwijzen\nen naar de rechtsoverweging die zij je zullen zeggen, zul je doen;\nje zult niet afwijken\nvan de uitspraak die ze je zullen melden naar rechts of links."
    },
    {
      "verse": 12,
      "text": "En de man\ndie handelt in overmoed,\ndoor niet te horen naar de priester die er staat\nom daar de Ene , je God, ter zijde te staan,\nof naar de gerechtsbeambte,-\nsterven zal die man,\nwegbranden zul je het kwaad uit Israël!"
    },
    {
      "verse": 13,
      "text": "Heel de gemeente, laten ze het horen en vrezen;\ndan zullen ze niet nógmaals overmoedig zijn."
    },
    {
      "verse": 14,
      "text": "Wanneer je aankomt in het land\ndat de Ene , je God, je gaat geven\nen je het beërfd hebt en erin zetelt,-\nen je zult dan zeggen:\nik wil over mij aanstellen een koning\nzoals alle volkeren die mij omringen,"
    },
    {
      "verse": 15,
      "text": "stel dan bij de aanstelling een koning over je aan\nvoor wie de Ene , je God, zal kiezen;\nuit de kring van je broeders\nzul je over jou een koning aanstellen;\nhet staat je niet vrij\nover jou iemand macht te geven die je vreemd is,\ndie niet een broeder van je is."
    },
    {
      "verse": 16,
      "text": "Alleen\nmag hij zich niet een menigte paarden verschaffen,\nhij mag de manschap niet doen terugkeren naar Egypte\nom een menigte paarden te krijgen;\nde Ene heeft tot u gezegd:\nge zult niet meer\nterugkeren over deze weg, niet nóg eens!"
    },
    {
      "verse": 17,
      "text": "En hij mag zich niet een menigte vrouwen verschaffen,\nzijn hart mag niet afwijken;\nen zilver en goud\nmoet hij niet al te zeer vermeerderen."
    },
    {
      "verse": 18,
      "text": "En zal het geschieden dat hij gezeten is\nop de troon van zijn koninkrijk,-\nuitschrijven zal hij zich dan\neen afschrift van dit onderricht op een rol,\nvanaf die voor het aanschijn van de priesters, de Levieten."
    },
    {
      "verse": 19,
      "text": "Zij zal altijd bij hem wezen,\nen hij zal daarin lezen al de dagen van zijn leven;\nopdat hij zal leren\nom ontzag te hebben voor de Ene , God-over-hem,\nom alle uitspraken\nvan dit onderricht en deze inzettingen te bewaken en ze te doen,"
    },
    {
      "verse": 20,
      "text": "en opdat zijn hart zich niet zal verheffen boven zijn broeders\nen hij van het gebod niet zal afwijken rechts of links;\nopdat hij de dagen zal verlengen van zijn koningschap -hijzelf en zijn zonen- in Israëls kring."
    }
  ],
  "translation": "NB"
}