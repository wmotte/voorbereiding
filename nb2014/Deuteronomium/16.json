{
  "book": "Deuteronomium",
  "chapter": 16,
  "verses": [
    {
      "verse": 1,
      "text": "Bewaak de maand van de Aviv,-\nde korenaar :\nklaarmaken zul je dan een pesach\nvoor de Ene , je God;\nwant:\nin de maand van de Aviv\nheeft de Ene , je God, je uitgeleid uit Egypte, ’s nachts."
    },
    {
      "verse": 2,
      "text": "Offeren zul je als pesach voor de Ene , je God wolvee en ploegdieren,-\nin het oord dat de Ene zal uitkiezen\nom dáár zijn naam te laten wonen."
    },
    {
      "verse": 3,
      "text": "Je zult daarbij niets eten dat gegist is,\nzeven dagen zul je er matses,- ongegiste broden bij eten, brood van verdrukking,\nwant overhaast\nben je uitgetrokken uit het land van Egypte,-\nopdat je zult gedenken\nde dag van je uittocht uit het land van Egypte,\nal de dagen van je leven."
    },
    {
      "verse": 4,
      "text": "Er worde bij jou in heel je gebied geen zuurdesem gezien, zeven dagen lang,\nen er zal niets tot ’s morgens overnachten van het vlees\ndat je offert op de vooravond van de eerste dag."
    },
    {
      "verse": 5,
      "text": "Het zal je niet mogelijk zijn het pesach te offeren\nbinnen een van je poorten\nwelke de Ene je geeft."
    },
    {
      "verse": 6,
      "text": "Nee, alleen in het oord\ndat de Ene , je God, zal kiezen om zijn naam te doen wonen,\ndáár mag je het pesach offeren, in de avond,-\nals de zon thuiskomt,\novereenkomstig het tijdstip van je uittocht uit Egypte."
    },
    {
      "verse": 7,
      "text": "Koken zul je het en opeten\nin het oord\ndat de Ene , je God, zal uitkiezen;\nwenden zul je je in de morgen\nen wandelen naar je tenten."
    },
    {
      "verse": 8,
      "text": "Zes dagen zul je matses eten;\nop de zevende dag is het\nhoogtij voor de Ene , je God!-\ndan zul je geen werk doen!"
    },
    {
      "verse": 9,
      "text": "aan het begin van de sikkel in het staande koren\nbegin je met het tellen van\nsjiva sjavoeot ,- zeven zevendagen."
    },
    {
      "verse": 10,
      "text": "Vieren zul je dan het feest Sjavoeot ,- het Zevenwekenfeest, voor de Ene , je God,\nnaar de maat van wat je hand vrijwillig geeft,-\nzoals de Ene , je God, je zal zegenen."
    },
    {
      "verse": 11,
      "text": "Verheug je dan\nvoor het aanschijn van de Ene , je God,\njij, je zoon en je dochter,-\nje dienstknecht en je dienstmaagd,\nde Leviet binnen je poorten,\nen de zwerver-te-gast, de wees en de weduwe in je kring,-\nin het oord\ndat de Ene , je God, zal uitkiezen\nom dáár zijn naam te doen wonen."
    },
    {
      "verse": 12,
      "text": "Gedenken zul je\ndat je dienstknecht bent geweest in Egypte;\nbewaken en dóen zul je\ndeze inzettingen!"
    },
    {
      "verse": 13,
      "text": "wanneer je inzamelt\nvan je dorsvloer en je perskuip."
    },
    {
      "verse": 14,
      "text": "Verheug je dan tijdens je feest,\njij, je zoon, je dochter, je dienstknecht, je dienstmaagd,\nde Leviet,\nen de zwerver-te-gast, de wees en de weduwe binnen je poorten."
    },
    {
      "verse": 15,
      "text": "Zeven dagen\nzul je feestvieren voor de Ene , je God,\nin het oord dat de Ene zal uitkiezen;\nwant hij zal je zegenen,\nde Ene , je God,\nin al je opbrengsten en in alle doen van je handen,-\nwees jij dan echt vol vreugde!"
    },
    {
      "verse": 16,
      "text": "Drie malen in het jaar\nzal al wat mannelijk is bij jou zich laten zien\nbij het aanschijn van de Ene , je God,\nin het oord dat hij zal uitkiezen,-\ntijdens het feest van de matses, het Zevenwekenfeest en het Loofhuttenfeest;\nmen zal zich niet laten zien bij het aanschijn van de Ene zónder iets:"
    },
    {
      "verse": 17,
      "text": "per man naar wat hem in handen is gegeven,-\nnaar de zegen van de Ene , je God, die hij jou heeft gegeven."
    },
    {
      "verse": 18,
      "text": "Rechters en gerechtsbeambten\nzul je bij jou een plaats geven in al je poorten,-\ndie de Ene , je God, je gaat geven voor je stammen,-\nen berechten zult ge de gemeenschap met rechtvaardige rechtspraak."
    },
    {
      "verse": 19,
      "text": "Buig recht niet krom,\nken geen aanzien des persoons;\nneem geen geschenken aan,\nwant zo’n geschenk\nverblindt de ogen van wijzen\nen verdraait woorden van rechtvaardigen;"
    },
    {
      "verse": 20,
      "text": "gerechtigheid, gerechtigheid zul je najagen,-\nopdat je blijft léven, en het land zult bezitten\ndat de Ene , je God, je gaat geven."
    },
    {
      "verse": 21,
      "text": "Je zult je geen asjéra planten, welke boom dan ook,-\naan de zijde\nvan het altaar voor de Ene , je God, dat je je zult maken."
    },
    {
      "verse": 22,
      "text": "Je zult je geen standsteen doen opstaan,-\ndat is iets wat hij háát, de Ene , je God!"
    }
  ],
  "translation": "NB"
}