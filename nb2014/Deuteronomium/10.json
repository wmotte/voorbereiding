{
  "book": "Deuteronomium",
  "chapter": 10,
  "verses": [
    {
      "verse": 1,
      "text": "In dat tijdsgewricht zei de Ene tot mij:\nhak jij\ntwee stenen platen uit, net als de eerste,\nen klim op naar mij, de berg op;\nmaken zul je je dan een kist van hout;"
    },
    {
      "verse": 2,
      "text": "ik zal op de platen schrijven\nde woorden\ndie op de eerste platen zijn geweest, die jij hebt verbrijzeld;\nleggen zul je die in de kist!"
    },
    {
      "verse": 3,
      "text": "Ik maakte een kist van acaciastammen,\nhakte twee stenen platen uit net als de eerste,-\nen klom de berg op,\nmet de twee platen in mijn hand."
    },
    {
      "verse": 4,
      "text": "Toen schreef hij op de platen in hetzelfde schrift als het eerste\nde tien woorden\nwelke de Ene tot u heeft gesproken op de berg, vanuit het vuur, ten dage van de vergadering;\ntoen gaf de Ene ze aan mij."
    },
    {
      "verse": 5,
      "text": "Ik wendde mij om,\ndaalde af van de berg\nen legde de platen\nin de kist die ik had gemaakt;\ndie zijn nu dáárin aanwezig,-\nzoals de Ene mij heeft geboden."
    },
    {
      "verse": 6,
      "text": "De zonen Israëls\nzijn opgebroken van Beërot Benee Jaäkan,- bronnen van de zonen van Jaäkan , naar Mosera;\ndaar is Aäron gestorven, begraven werd hij daar,\nen priester werd in zijn plaats zijn zoon Elazar."
    },
    {
      "verse": 7,
      "text": "Vandaar zijn ze opgebroken naar de Goedgod;\nvan de Goedgod naar Jotvata,\neen land van beekdalen vol water."
    },
    {
      "verse": 8,
      "text": "In dat tijdsgewricht\nzonderde de Ene de stam van de Leviet af\nom te dragen de kist met het verbond van de Ene ,-\nom te staan voor het aanschijn van de Ene , om zíjn dienst te verrichten en om te zegenen met zijn naam,\ntot op deze dag."
    },
    {
      "verse": 9,
      "text": "Zodoende\nis er voor Levi nooit aandeel en erfgoed geweest bij zijn broeders:\nde Ene , híj is zijn erfdeel,-\nzoals de Ene , je God, tot hem heeft gesproken."
    },
    {
      "verse": 10,
      "text": "En ik,\nik ben blijven staan op de berg\nals in de eerdere dagen\nveertigmaal een dag\nen veertigmaal een nacht;\ntoen hoorde de Ene naar mij\nook die keer:\nde Ene heeft je niet willen verderven."
    },
    {
      "verse": 11,
      "text": "Toen zei de Ene tot mij:\nsta óp, gá en breek op voor het aanschijn van de gemeente uit:\nze zullen binnenkomen en beërven het land\ndat ik aan hun vaderen heb gezworen aan hen te geven."
    },
    {
      "verse": 12,
      "text": "Welnu, Israël,\nwat heeft de Ene , je God,\nanders van je gevraagd\ndan te vrezen de Ene , je God, door te wandelen in al zijn wegen en hem lief te hebben,\ndoor de Ene , je God, te dienen\nmet heel je hart en met heel je ziel;"
    },
    {
      "verse": 13,
      "text": "door te waken\nover de geboden van de Ene en zijn inzettingen\ndie ik je heden gebied,-\njou ten goede."
    },
    {
      "verse": 14,
      "text": "Zie, van de Ene , je God, zijn\nde hemelen en de hemelen der hemelen,-\nhet aardland en alles daarop,"
    },
    {
      "verse": 15,
      "text": "maar alleen aan jouw vaderen heeft de Ene zich gehecht en hen liefgehad;\nen hij verkoos\nhún zaad na hen,\nu allen, boven alle andere gemeenschappen,- zoals op deze dag."
    },
    {
      "verse": 16,
      "text": "Besnijdt dan\nde voorhuid van uw hart,-\nen uw nek,\nverhardt die niet nog meer!"
    },
    {
      "verse": 17,
      "text": "Want de Ene , God-over-u,\nhíj is de God der goden\nen de Heer der heren;\nde godheid groot, heldhaftig en vreeswaardig\ndie een aanschijn niet voortrekt\nen een geschenk niet aanneemt,"
    },
    {
      "verse": 18,
      "text": "een dader van recht aan wees en weduwe;\neen die een zwerver-te-gast liefheeft\nen hem brood en een mantel geeft;"
    },
    {
      "verse": 19,
      "text": "hebt dan ook gij de zwerver-te-gast lief,-\nwant zwervers-te-gast zijt ge geweest in het land van Egypte;"
    },
    {
      "verse": 20,
      "text": "de Ene , je God, zul je vrezen, hém zul je dienen;\naan hém zul je je hechten\nen bij zíjn naam zul je zweren."
    },
    {
      "verse": 21,
      "text": "Híj is je psalm en híj is je God,-\ndie bij jou heeft gedaan\ndeze grote en vreeswekkende dingen\ndie jouw ogen hebben gezien."
    },
    {
      "verse": 22,
      "text": "Met zeventig ziel\ndaalden je vaderen af naar Egypte,-\nen nú?-\nde Ene , je God, heeft je gemaakt\nals de sterren des hemels zo talrijk!"
    }
  ],
  "translation": "NB"
}