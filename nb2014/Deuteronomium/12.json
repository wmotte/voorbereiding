{
  "book": "Deuteronomium",
  "chapter": 12,
  "verses": [
    {
      "verse": 1,
      "text": "Dit zijn de inzettingen en de rechtsregels,\ndie ge zult bewaken om te doen\nin het land\ndat de Ene , de God van je vaderen, heeft gegeven aan jou om het te beërven,-\nal de dagen\ndat gij op de – rode – grond leeft."
    },
    {
      "verse": 2,
      "text": "Laten verdwijnen, ja verdwijnen, zult ge al de oorden\nwaar de volkeren die ge gaat onterven\nhun goden hebben gediend:\nop de rijzige bergen, op de heuvels\nen onder elke altijd-groene boom."
    },
    {
      "verse": 3,
      "text": "Omverhalen zult ge hun altaren,\nstukbreken hun standstenen,\nhun asjéra’s zult ge verbranden in het vuur\nen de kapkoppen van hun goden omhakken:\nhun naam zult ge laten verdwijnen\nuit dat oord!"
    },
    {
      "verse": 4,
      "text": "Niet als zij zult ge doen\nvoor de Ene die God-over-u is!"
    },
    {
      "verse": 5,
      "text": "Nee, alleen naar het oord\ndat de Ene , uw God, zal kiezen uit een van al uw stammen\nom dáár zijn naam te vestigen,-\nnaar zíjn woning zult ge vragen en dáárheen zul je komen."
    },
    {
      "verse": 6,
      "text": "Dáárheen zult ge doen komen\nuw opgangsgaven en uw offeranden,\nuw tienden\nen de heffing van uw hand;\nuw beloofde gaven en uw spontane gaven,\nen de eerstelingen van uw rundvee en uw wolvee."
    },
    {
      "verse": 7,
      "text": "Dáár zult ge samen eten\nvoor het aanschijn van de Ene , uw God\nen u verheugen\nover al wat uw hand heeft aangevat,-\ngij en uw huishoudens,\nwaarmee de Ene , je God, je heeft gezegend."
    },
    {
      "verse": 8,
      "text": "Ge zult niet doen\nnaar al wat wij hier en heden doen:\nper man al wat juist is in zijn ogen!"
    },
    {
      "verse": 9,
      "text": "Want ge zijt tot nu toe niet aangekomen\nin de rustplaats en het erfdeel\ndat de Ene , God-over-jou, aan jou gaat geven."
    },
    {
      "verse": 10,
      "text": "Maar zijt ge eenmaal overgestoken\nover de Jordaan\nen gaan zetelen op het land\ndat de Ene , uw God, u toedeelt,-\nen heeft hij u rust verschaft van al uw vijanden rondom en zit ge er veilig,-"
    },
    {
      "verse": 11,
      "text": "geschieden zal het: het oord\ndat de Ene , uw God, uitkiest om dáár zijn naam te doen wonen,-\ndáárheen zult ge brengen\nal wat ik u gebied:\nuw opgangsgaven en uw offeranden,\nuw tienden en de heffing van uw hand\nen heel de keur van uw beloofde gaven\ndie ge aan de Ene zult beloven."
    },
    {
      "verse": 12,
      "text": "Verheugen zult ge u\nvoor het aanschijn\nvan de Ene , God-over-u,-\ngij, uw zonen en uw dochters,\nuw dienaren en uw dienstmaagden,-\nen de Leviet in uw poorten,\nwant voor hem is er geen deel en erfgoed bij u."
    },
    {
      "verse": 13,
      "text": "Waak over jezelf\ndat je niet je opgangsgaven laat opgaan\nin elk oord dat je ziet;"
    },
    {
      "verse": 14,
      "text": "nee, alleen in het oord\ndat de Ene zal kiezen uit één van je stammen,\ndáár laat je je opgangsgaven opgaan,-\ndáár zul je doen\nal wat ik je gebied."
    },
    {
      "verse": 15,
      "text": "Maar wel mag je met alle graagte van je ziel slachtofferen en vlees eten,\nal naar de Ene , je God, je zegen heeft gegeven in al je poorten;\nde besmette en de reine, ze mogen het eten,\nnet zoals ook de gazelle en het hert (worden gegeten)."
    },
    {
      "verse": 16,
      "text": "Maar het bloed zult ge niet eten:\nover het aardland zult ge dat uitgieten, als water."
    },
    {
      "verse": 17,
      "text": "Het is onmogelijk voor je\nom binnen je poorten te eten\nde tiende van je koren, je most en je boomolie,\nof de eerstelingen van je rundvee en je wolvee,-\nof welk ook van de geloften die je belooft\nof van je spontane gaven en de heffing van je hand."
    },
    {
      "verse": 18,
      "text": "Nee,\nalleen voor het aanschijn van de Ene , je God, zul je die eten,\nin het oord dat de Ene , die God is over jou,\nuitkiest;\njij, je zoon, je dochter, je dienaar en je dienstmaagd,\nen de Leviet binnen je poorten;\nverheugen zul je je dan\nvoor het aanschijn van de Ene , je God,\nover al wat je hand heeft aangevat."
    },
    {
      "verse": 19,
      "text": "Waak over jezelf\ndat je de Leviet niet alleen laat,-\nal je dagen op jouw – rode – grond."
    },
    {
      "verse": 20,
      "text": "Wanneer de Ene , je God, je gebied verruimt\nzoals hij je heeft toegezegd,\nen jij zult zeggen: ik wil wel vléés eten!,\nomdat je ziel graag vlees zou eten,-\neet dan met alle graagte van je ziel vlees!"
    },
    {
      "verse": 21,
      "text": "Wanneer het te ver bij jou vandaan is, het oord\ndat de Ene , die God is over jou, zal verkiezen\nom dáár zijn naam te vestigen,\nslachtofferen zul je dan\nvan je rundvee en van je wolvee\ndat de Ene je gegeven heeft\nzoals ik je geboden heb;\neten zul je dan binnen je poorten\nmet alle gretigheid van je ziel."
    },
    {
      "verse": 22,
      "text": "Maar:\nzoals de gazelle of het hert wordt gegeten,\nzó zul je het eten;\nde besmette en de reine,-\nbeiden mogen ze het eten."
    },
    {
      "verse": 23,
      "text": "Alleen: wees zo sterk\nom niet het blóed te eten,\nwant het bloed, dat is de zíel:\neet niet de ziel op met het vlees!"
    },
    {
      "verse": 24,
      "text": "Eet die nooit,-\nover het aardland moet je het uitgieten, als water."
    },
    {
      "verse": 25,
      "text": "Eet het nooit,\nopdat het jou en je zonen ná jou goed zal gaan\nwanneer je doet wat juist is in de ogen van de Ene ."
    },
    {
      "verse": 26,
      "text": "Alleen heiligdomsgaven van jou die van jou zijn en door jou beloofde zaken:\ndraag die mee, en ben je aangekomen\nbij het oord dat de Ene zal verkiezen,"
    },
    {
      "verse": 27,
      "text": "klaarmaken zul je dan als opgangsgaven van jou het vlees en het bloed\nop het altaar van de Ene , je God:\nhet bloed van je slachtoffers\nzul je uitgieten over het altaar van de Ene , je God,\nen het vlees mag je eten."
    },
    {
      "verse": 28,
      "text": "Waakzaam zul je bewaken\nal deze woorden\ndie ik je gebied;\nopdat het jou en je zonen ná jou goed ga tot in eeuwigheid,\nomdat je doet wat goed is en juist\nin de ogen van de Ene , je God."
    },
    {
      "verse": 29,
      "text": "Wanneer de Ene , je God, de volkeren\nwaar jij nu aankomt om ze te onterven wegmaait voor je aanschijn\nen jij ze onterfd zult hebben\nen gezeten zult zijn op hun land,"
    },
    {
      "verse": 30,
      "text": "waak dan over jezelf\ndat je je niet verstrikt, hen achterna,\nnadat zij zijn verdelgd voor je aanschijn,-\nen dat je niet hun goden opzoekt, zeggend:\nhoe dienen deze volkeren hun goden!-\nzo wil ik het óók doen!"
    }
  ],
  "translation": "NB"
}