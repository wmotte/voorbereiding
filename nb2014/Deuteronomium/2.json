{
  "book": "Deuteronomium",
  "chapter": 2,
  "verses": [
    {
      "verse": 1,
      "text": "We wendden ons\nen braken op de woestijn in, de weg op naar de Rietzee,-\nzoals de Ene tot mij had gesproken;\nwe draaiden om het Seïr-gebergte heen, vele dagen lang."
    },
    {
      "verse": 2,
      "text": "Toen zei de Ene tot mij,- hij zei:"
    },
    {
      "verse": 3,
      "text": "te veel wordt het voor u\nrond te draaien om dit bergland!-\nwendt u naar het noorden;"
    },
    {
      "verse": 4,
      "text": "en de gemeente\nmoet je gebieden en zeggen:\nge gaat oversteken\ndoor het gebied van uw broeders, de zonen van Esau,\ndie zetelen op de Seïr;\nze zullen bevreesd zijn voor u\nmaar bewaakt uzelf ten zeerste:"
    },
    {
      "verse": 5,
      "text": "daagt hen niet uit!-\nwant ik geef u niets van hun land,\nnog niet de weglengte van een voetzool;\nwant als erfgoed heb ik aan Esau\nhet Seïr-gebergte gegeven."
    },
    {
      "verse": 6,
      "text": "Eten zult ge bij hen kopen -voor geld- en dan pas zult ge eten;\nen ook water zult ge van hen pachten voor geld en dan zult ge drinken!"
    },
    {
      "verse": 7,
      "text": "Want de Ene , God-over-je, heeft je gezegend\nbij alle doen van je hand,\nen heeft weet gehad van je gang\ndoor deze grote woestijn;\ndeze veertig jaar is\nde Ene , je God, mét je:\nhet heeft je aan geen woord ontbroken!"
    },
    {
      "verse": 8,
      "text": "We zijn overgestoken\nweg van onze broeders de Esau-zonen\ndie op de Seïr zetelen,\nweg van de weg door de steppe,\nweg van Elat en van Etsjon Gever.\nWe wendden ons en staken over,\nde weg op van de Moab-woestijn."
    },
    {
      "verse": 9,
      "text": "Toen zei de Ene tot mij:\nbreng Moab niet in het nauw\nen daag ze niet uit tot oorlog;\nwant ik geef je niets van hun land als erfgoed,-\nnee, aan de zonen van Lot\nheb ik Ar als erfgoed gegeven."
    },
    {
      "verse": 10,
      "text": "De Emieten,- vogelverschrikkers , hebben daar voorheen gezeten,-\neen gemeenschap groot, talrijk en hooggebouwd,- zoals de Anakieten."
    },
    {
      "verse": 11,
      "text": "Zoals de Anakieten worden ook zíj als reuzen beschouwd,\nen de Moabieten\nriepen tegen hen ‘Emieten’,- vogelverschrikkers !"
    },
    {
      "verse": 12,
      "text": "Op de Seïr\nzaten de Chorieten,- holbewoners ,\nvoorheen,\nmaar de zonen van Esau onterfden hen,\nroeiden hen uit voor hun aanschijn\nen kwamen te zitten op hun plek;\nzoals Israël ten slotte heeft gedaan\nmet het land, zijn erfgoed,\ndat de Ene aan hen heeft gegeven."
    },
    {
      "verse": 13,
      "text": "‘Nu dan,\nstaat op en steekt de beek Zered over!’-\nwe zíjn de beek Zered overgestoken;"
    },
    {
      "verse": 14,
      "text": "maar de dagen\ndat we hebben moeten gaan van Kadeesj Barnea\ntot waar we de beek Zered konden oversteken,\ndie werden achtendertig jaar,-\ntotdat er een eind gekomen was aan heel die generatie van mannen van oorlog uit het midden van de legerplaats,\nzoals de Ene hun had gezworen;"
    },
    {
      "verse": 15,
      "text": "en ook is de hand van de Ene tegen hen geweest,\nom hen te verwarren, weg uit het midden van de legerplaats,-\ntotdat er aan hen een eind gekomen was."
    },
    {
      "verse": 16,
      "text": "En het geschiedde, zodra alle oorlogmannen van oorlogshelden ten einde toe gestorven waren uit het midden van de gemeente,-"
    },
    {
      "verse": 17,
      "text": "toen sprak de Ene tot mij en zei:"
    },
    {
      "verse": 18,
      "text": "jij zult vandaag de grens van Moab oversteken bij Ar;"
    },
    {
      "verse": 19,
      "text": "ben je zover genaderd\ndat je tegenover de zonen van Amon staat,\nbreng ze dan niet in het nauw en daag ze niet uit;\nwant niets van het land van de zonen van Amon geef ik jou als erfgoed,-\nnee, ik heb het aan de zonen van Lot als erfgoed gegeven!"
    },
    {
      "verse": 20,
      "text": "Als een land van reuzen wordt het, ook dat, beschouwd;\nreuzen zaten daar voorheen,\nen de Amonieten\nriepen tegen hen ‘Zamzoemieten’,- gloeperiken !,"
    },
    {
      "verse": 21,
      "text": "een manschap groot, talrijk en hooggebouwd, als de Anakieten;\ntoen roeide de Ene hen uit, voor hun aanschijn;\nze onterfden hen en kwamen te zitten op hun plek,-"
    },
    {
      "verse": 22,
      "text": "zoals hij gedaan heeft voor de zonen van Esau\ndie nu op de Seïr zitten,-\nvoor wier aanschijn hij de Chorieten heeft uitgeroeid,\nzodat ze hen konden onterven en op hun plek kwamen te zitten\ntot op deze dag;"
    },
    {
      "verse": 23,
      "text": "en de Avieten, die in de dorpen zaten tot aan Gaza:\nKaftorieten die zijn weggetrokken uit Kaftor\nhebben hen uitgeroeid en zijn gaan zitten op hun plek."
    },
    {
      "verse": 24,
      "text": "‘Staat op, breekt op\nen maakt de oversteek\nover de beek Arnon:\nzie eens, ik heb je Sichon,\nkoning van Chesjbon, de Amoriet, met zijn land al in handen gegeven: begin vast, beërf al,-\ndaag hem uit tot oorlog!-"
    },
    {
      "verse": 25,
      "text": "deze dag\nbegin ik schrik voor jou en vrees voor jou te geven\nover het aanschijn van de manschappen\nonder alle hemelen;\nwanneer ze horen wat er over jou gehoord gaat worden\nzullen ze sidderen en beven voor jouw aanschijn!’"
    },
    {
      "verse": 26,
      "text": "Toen zond ik vanuit de woestijn Kedemot boden\ntot Sichon, de koning van Chesjbon,-\nmet woorden van vrede, en liet zeggen:"
    },
    {
      "verse": 27,
      "text": "ik wil oversteken door uw land,-\nover de weg en niets dan de weg zal ik gaan:\nik zal niet afwijken rechts of links;"
    },
    {
      "verse": 28,
      "text": "eten zult ge me verkopen voor geld en dan eet ik,\nen water zult ge me geven voor geld en dan drink ik;\nik wil alleen maar te voet oversteken,"
    },
    {
      "verse": 29,
      "text": "zoals de zonen van Esau – doener – aan mij gedaan hebben\ndie in Seïr zetelen,\nen de Moabieten,\ndie gezeten zijn in Ar,-\ntotdat ik de Jordaan oversteek\nnaar het land\ndat de Ene , onze God, bezig is aan ons te geven!"
    },
    {
      "verse": 30,
      "text": "Maar hij heeft het niet gewild,\nSichon, koning van Chesjbon:\nons laten oversteken bij hem;\nnee, laten verharden heeft de Ene , je God, zijn geest\nen zijn hart verstokt,-\nmet het doel hem op deze dag jou in de hand te geven!"
    }
  ],
  "translation": "NB"
}