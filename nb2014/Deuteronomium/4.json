{
  "book": "Deuteronomium",
  "chapter": 4,
  "verses": [
    {
      "verse": 1,
      "text": "Nu dan, Israël,\nhoor naar de inzettingen en de rechtsregels\ndie ik u leer om te doen,-\nopdat ge zult leven\nen binnenkomen en beërven zult het land\ndat de Ene , de God van uw vaderen, geeft aan u."
    },
    {
      "verse": 2,
      "text": "Voegt niet toe\naan het woord dat ik u ga gebieden\nen schraapt er niets van af,-\nmaar bewaakt\nde geboden van de Ene , uw God,\nwelke ik u ga gebieden."
    },
    {
      "verse": 3,
      "text": "Uw ogen hebben gezien\nwat de Ene heeft gedaan in Baäl Peor;\nwant elke man\ndie Baäl Peor achternagegaan is,\nheeft de Ene , je God, uit je kring uitgeroeid!"
    },
    {
      "verse": 4,
      "text": "Maar gij die hebt vastgehouden\naan de Ene , uw God:\ngij zijt allen op deze dag in léven!"
    },
    {
      "verse": 5,
      "text": "Zie, geleerd heb ik u\ninzettingen en rechtsregels,\nzoals mij geboden heeft de Ene , mijn God;\nom daarnaar te doen\nin de geborgenheid van het land\nwaar ge nu komen gaat om het te beërven."
    },
    {
      "verse": 6,
      "text": "Bewaken zult ge ze\nen doen zult ge ze,\nwant dát zal uw wijsheid zijn en uw verstand\nvoor de ogen van de gemeenschappen,-\ndie, horen ze\nal deze inzettingen,\nzeggen zullen:\necht, een gemeenschap wijs en verstandig\nis dit grootse volk!"
    },
    {
      "verse": 7,
      "text": "Want welk groot volk is er\nmet goden zo nabij\nals de Ene , God-over-ons,\ntelkens wanneer wij tot hem roepen?"
    },
    {
      "verse": 8,
      "text": "En welk groot volk is er\nmet inzettingen en rechtsregels zo rechtvaardig\nals het geheel van dit onderricht\ndat ik heden geef aan uw aanschijn?"
    },
    {
      "verse": 9,
      "text": "Echt:\nwacht je ervoor en bewaak je ziel ten zeerste\ndat je niet vergeet de woorden die je ogen hebben gezien,\ndat ze niet wijken uit je hart,-\nal de dagen van je leven;\nen doen weten moet je ze aan je zonen en aan de zonen van je zonen!"
    },
    {
      "verse": 10,
      "text": "De dag\ndat je stond voor het aanschijn van de Ene , God-over-jou,\nbij Horeb,-\ntoen de Ene tot mij zei:\nvergader voor mij de gemeente,\ndan zal ik ze doen horen mijn woorden\ndie ze zullen leren om mij te vrezen,\nal de dagen dat zij op de – rode – grond leven,\nen die ze hun zonen zullen leren!"
    },
    {
      "verse": 11,
      "text": "Toen zijt ge genaderd en blijven staan onderaan de berg,-\nde berg\nlaaiend van een vuur tot in het hart van de hemel,-\nduisternis, wolkendek en mistdonkerte."
    },
    {
      "verse": 12,
      "text": "Toen sprak de Ene , God-over-u, vanuit het vuur;\nhet stemgeluid van woorden was het wat ge hebt gehoord,\neen gestalte hebt ge niet gezien, alleen maar een stem * Of: het geluid. ."
    },
    {
      "verse": 13,
      "text": "Hij meldde u zijn verbond\ndat hij u gebood om te doen:\nde Tien Woorden;\nhij schreef ze\nop twee stenen platen."
    },
    {
      "verse": 14,
      "text": "Mij\ngebood de Ene in dat tijdsgewricht\nu te leren:\ninzettingen en rechtsregels,-\nopdat ge die zult dóen\nin het land\nwaarheen ge gaat oversteken om het te beërven."
    },
    {
      "verse": 15,
      "text": "Wacht u dan ten zeerste voor uw zielen,-\nwant ge hebt niets gezien van enige gestalte\nop de dag\ndat de Ene bij Horeb tot u sprak vanuit het vuur,-"
    },
    {
      "verse": 16,
      "text": "dat ge u niet in het verderf stort\nen voor uzelf zult maken een kapbeeld, de gestalte van enig godsbeeld:\neen uitbeelding van mannelijk of vrouwelijk,"
    },
    {
      "verse": 17,
      "text": "een uitbeelding\nvan enig beest dat er op aarde is;\neen uitbeelding van enig gevleugeld gevogelte\ndat door de hemelen vliegt,"
    },
    {
      "verse": 18,
      "text": "een uitbeelding\nvan al wat er over de – rode – grond rondkruipt;\neen uitbeelding\nvan enige vis in de wateren onder de aarde;"
    },
    {
      "verse": 19,
      "text": "en dat je je ogen niet opheft naar de hemelen\nen aanziet de zon, de maan en de sterren,\nheel de hemelse strijdschaar,\nen je dan laat verleiden en je voor hen buigt en hen dient,-\nterwijl de Ene , God-over-je, hen heeft toebedeeld\naan het gehéél van de gemeenschappen\nonder het geheel van de hemelen."
    },
    {
      "verse": 20,
      "text": "U heeft de Ene genomen\nen u uitgeleid uit de ijzeroven, uit Egypte;\nom voor hem te wezen tot een gemeente, een erfdeel, zoals op deze dag."
    },
    {
      "verse": 21,
      "text": "De Ene is om uw woorden toornig op mij geworden,\nen hij heeft gezworen\ndat ik de Jordaan niet zal oversteken\nen dat ik niet zal komen in het goede land\ndat de Ene , je God,\naan jou geeft als erfdeel."
    },
    {
      "verse": 22,
      "text": "Nee, ik ga sterven in dít land,\nik zal de Jordaan niet oversteken;\nmaar gíj zult oversteken\nen het beërven,\ndit goede land."
    },
    {
      "verse": 23,
      "text": "Waakt er dan voor\ndat ge niet vergeet het verbond met de Ene , uw God,\ndat hij met u heeft gesmeed,-\nen voor u zoudt maken een kapbeeld, een gestalte van wat dan ook\ndat de Ene , je God, je heeft verboden."
    },
    {
      "verse": 24,
      "text": "Want de Ene , je God:\neen vuur dat verteert is hij,-\neen naijverig God."
    },
    {
      "verse": 25,
      "text": "Wanneer je zonen en zonen-van-zonen geboren doet worden\nen oud geworden zult zijn in het land,-\nen u dan in het verderf stort\nen gaat maken een kapbeeld, een gestalte van wat dan ook,\nen zo maakt wat kwaad is in de ogen van de Ene , God-over-jou, en hem dus krenkt,"
    },
    {
      "verse": 26,
      "text": "dan roep ik heden als getuigen tegen u op de hemelen en het aardland,\ndat ge verdwenen, verdwenen zult zijn\nvan het gebergte\nen van het aardland\nwaarheen ge nu de Jordaan oversteekt om het te beërven;\ndan zult ge daarop geen dagen verlengen,\nnee, tot niets zult ge worden vernietigd!"
    },
    {
      "verse": 27,
      "text": "Verstrooien zal de Ene u onder de gemeenschappen;\noverblijven zult ge als een aantal mannetjes\nonder de volkeren\nwaarheen de Ene u zal voeren."
    },
    {
      "verse": 28,
      "text": "Dienen zult ge daar goden\ndie maaksel van mensenhanden zijn:\nvan hout en van steen,\ndie niet zien en niet horen,\ndie niet eten en niet ruiken."
    },
    {
      "verse": 29,
      "text": "Zoeken zult ge van daar uit de Ene , je God, en vinden,-\nwanneer je naar hem vorst\nmet heel je hart en met heel je ziel."
    },
    {
      "verse": 30,
      "text": "Wanneer je in de verdrukking komt\nen jou treffen\nal deze woorden,- * Of: zaken.\nzul je in het laatst der dagen\nje bekeren tot de Ene , je God,\nen horen naar zijn stem."
    }
  ],
  "translation": "NB"
}