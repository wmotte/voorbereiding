{
  "book": "Deuteronomium",
  "chapter": 31,
  "verses": [
    {
      "verse": 1,
      "text": "Dan gaat Mozes heen;\nhij spreekt deze woorden uit tot heel Israël;"
    },
    {
      "verse": 2,
      "text": "hij zegt tot hen:\neen zoon van honderdentwintig jaar ben ik vandaag,\nik zal niet langer bij machte zijn uit te trekken en thuis te komen;\nen de Ene heeft tot mij gezegd:\nje zult deze Jordaan niet oversteken!"
    },
    {
      "verse": 3,
      "text": "De Ene , God-over-jou, híj is het die voor je aanschijn uit oversteekt,\nhíj zal deze volkeren\nvoor je aanschijn verdelgen, en jij zult hen onterven;\nJozua,\nhíj is het die voor je aanschijn oversteekt,-\nzoals de Ene heeft gesproken."
    },
    {
      "verse": 4,
      "text": "Doen zal de Ene aan hen\nzoals hij heeft gedaan\naan Sichon en aan Og, de koningen van de Amoriet, en aan hun land:\nhij heeft hen verdelgd."
    },
    {
      "verse": 5,
      "text": "Overgeven zal de Ene hen aan uw aanschijn,-\nen doen zult ge met hen\ngeheel naar het gebod\ndat ik u heb geboden."
    },
    {
      "verse": 6,
      "text": "Weest sterk en vastbesloten,\nvreest niet en siddert niet voor hun aanschijn;\nimmers de Ene , je God,\nhíj is het die mét je gaat,-\nhij zal je niet begeven en je niet verlaten!"
    },
    {
      "verse": 7,
      "text": "Mozes roept tot Jozua\nen zegt tot hem, voor de ogen van heel Israël:\nwees sterk en vastbesloten,\nwant jíj,\njij zult met deze gemeente komen\nin het land dat de Ene aan je vaderen heeft gezworen hun te geven;\nen jíj zult het hun toedelen."
    },
    {
      "verse": 8,
      "text": "De Ene ,\nhíj is het die voor je aanschijn uitgaat,\nhíj zal met je wezen,\nhij zal je niet begeven en je niet verlaten;\nvrees niet en laat je niet breken!"
    },
    {
      "verse": 9,
      "text": "Dan schrijft Mozes\ndit onderricht op\nen geeft het\naan de priesters, de zonen van Levi,-\nde dragers van\nde ark van het verbond met de Ene ,-\nen aan alle oudsten van Israël."
    },
    {
      "verse": 10,
      "text": "Mozes gebiedt hun en zegt:\nna verloop van zeven jaren,\nin het overeengekomen jaar van de kwijtschelding, op het Loofhuttenfeest,"
    },
    {
      "verse": 11,
      "text": "wanneer heel Israël komt\nom zich te laten zien bij het aanschijn van de Ene , je God,\nin het oord dat hij zal kiezen,-\ndan zul je op roeptoon\ndit onderricht\ntegenover heel Israël voorlezen in hun oren;"
    },
    {
      "verse": 12,
      "text": "vergader de gemeente:\nde mannen, de vrouwen, het kroost,\nen de zwerver-te-gast bij jou binnen je poorten;\nopdat ze mogen horen en opdat ze leren\nen zullen vrezen de Ene , uw God,\nen zullen waken om te doen\nalle woorden van dit onderricht;"
    },
    {
      "verse": 13,
      "text": "hun zonen\ndie het nog niet weten\nzullen horen en leren\nom te vrezen de Ene , uw God,-\nal de dagen\ndat ge leven zult op de – rode – grond\nwaarvoor ge nu de Jordaan oversteekt om haar te beërven."
    },
    {
      "verse": 14,
      "text": "Dan zegt de Ene tot Mozes:\nziehier, genaderd zijn voor jou de dagen\nom te sterven,\nroep Jozua\nen posteer je samen in de tent van samenkomst, dan zal ik hem geboden geven;\nMozes gaat heen met Jozua\nen zij posteren zich in de tent van samenkomst."
    },
    {
      "verse": 15,
      "text": "De Ene laat zich zien in de tent in een wolkkolom;\nde wolkkolom\nstaat voor de open kant van de tent."
    },
    {
      "verse": 16,
      "text": "Dan zegt de Ene tot Mozes:\nzie, jij gaat slapen bij je vaderen;\nopstaan zal deze gemeente en nahoereren de vreemde goden van het land\nin welks schoot hij nu komt;\nhij zal mij verlaten en mijn verbond verbreken\ndat ik met hem heb gesmeed;"
    },
    {
      "verse": 17,
      "text": "te dien dage zal mijn woede tegen hem oplaaien en zal ik hem verlaten;\nik zal mijn aanschijn voor hem verbergen en hij zal tot etenswaar worden,\nen vele kwellingen en benauwingen zullen hem treffen;\nte dien dage zal hij zeggen:\nis het niet\nomdat mijn God mij niet\nnabij is\ndat mij deze kwalen hebben getroffen?"
    },
    {
      "verse": 18,
      "text": "Maar ik,\nik zal te dien dage mijn aanschijn verbergen en verborgen houden\nom al het kwaad dat hij heeft gedaan;\nomdat hij zich heeft gewend\ntot andere goden!"
    },
    {
      "verse": 19,
      "text": "Welnu,\nschrijf voor u deze zang op\nen leer haar de zonen Israëls, leg haar in hun mond,-\nopdat ze voor mij zal wezen, deze zang, tot getuigenis tegen de zonen Israëls."
    },
    {
      "verse": 20,
      "text": "Wanneer ik hem zal brengen naar de – rode – grond die ik heb gezworen aan zijn vaderen,-\novervloeiend van melk en honing,\nen hij heeft gegeten, is verzadigd en is vet geworden,-\nen zal zich wenden\ntot andere goden en die dienen,\nmij verachten\nen het verbond met mij verbreken,-"
    },
    {
      "verse": 21,
      "text": "en het zal geschieden dat hem treffen vele kwellingen en benauwingen,-\nvoor zijn aanschijn zal dan deze zang antwoorden als getuigenis,\nwant ze zal niet vergeten raken uit de mond van zijn zaad;\nja ik kende zijn vorm al:\nal wat hij heden doet,-\nvóórdat ik hem deed komen\nin het land dat ik heb gezworen!"
    },
    {
      "verse": 22,
      "text": "Te dien dage schrijft Mozes deze zang op,-\nen leert haar de zonen Israëls."
    },
    {
      "verse": 23,
      "text": "Hij gebiedt\nJozua, zoon van Noen,\nen zegt:\nwees sterk en vastbesloten,\nwant jíj\nzult de zonen Israëls doen komen\nin het land dat ik hun heb gezworen;\ník zal met je wezen!"
    },
    {
      "verse": 24,
      "text": "Het geschiedt als Mozes ten einde is\nmet het opschrijven van de woorden van dit onderricht op een rol,-\ntotdat ze een volmaakt geheel zijn,"
    },
    {
      "verse": 25,
      "text": "dat Mozes de Levieten gebiedt,\nde dragers van de ark van het verbond met de Ene , en zegt:"
    },
    {
      "verse": 26,
      "text": "neem\nde rol met dit onderricht,\nen leggen zult ge die\nnaast de ark van het verbond met de Ene , uw God,-\ndan zal hij daar bij je wezen tot getuigenis;"
    },
    {
      "verse": 27,
      "text": "want zelf heb ik weet van je weerspannigheid,\nen je nek, hoe hard die is;\nzie, terwijl ik heden nog levend bij u ben\nzijt ge al weerspannig geweest tegen de Ene ;\nhoe dan ná mijn dood!-"
    },
    {
      "verse": 28,
      "text": "vergadert tot mij alle oudsten van uw stammen en uw gerechtsbeambten,-\ndan zal ik deze uitspraken\nvoor hun oren uitspreken\nen als getuige tegen hen oproepen\nde hemelen en de aarde!-"
    },
    {
      "verse": 29,
      "text": "want ik wéét:\nná mijn dood zult gij het vol bederf verderven\nen afwijken van de weg\ndie ik u heb geboden;\nin het laatst der dagen zal u het kwaad ontmoeten,\nwanneer ge doen zult wat kwaad is in de ogen van de Ene ,\ndoor hem te krenken met de daden van uw handen!"
    },
    {
      "verse": 30,
      "text": "Dan spreekt Mozes\nin de oren van heel de vergadering van Israël\nde woorden van deze zang uit,-\ntotdat ze voleindigd zijn."
    }
  ],
  "translation": "NB"
}