{
  "book": "Ruth",
  "chapter": 17,
  "verses": [
    {
      "verse": 1,
      "text": "De Filistijnen\nverzamelen hun legers ten oorlog;\nze verzamelen zich\nbij Socho dat van Juda is;\nze legeren zich tussen Socho en Azeka bij Efes Damiem."
    },
    {
      "verse": 2,
      "text": "Als Saul en het manvolk van Israël zich hebben verzameld,\nlegeren zij zich in het Eikdal;\nze scharen zich in oorlogsslagorde, de Filistijnen tegemoet."
    },
    {
      "verse": 3,
      "text": "De Filistijnen staan bij de berg aan deze kant,\nen die van Israël, zij staan bij de berg aan die kant,-\nmet het dal tussen hen in."
    },
    {
      "verse": 4,
      "text": "Een man van tweekampen tijgt tevoorschijn uit de legerkampen van de Filistijnen;\nzijn naam is Goliat uit Gat;\nzijn hoogte is\nzes ellen en een span."
    },
    {
      "verse": 5,
      "text": "Met een helm van koper op zijn hoofd\nen een pantser van schubben is hij bekleed;\nhet gewicht van het pantser\nis vijfduizend sikkels koper."
    },
    {
      "verse": 6,
      "text": "Scheenplaten van koper boven zijn voeten,-\nen een knots van koper tussen zijn schouders."
    },
    {
      "verse": 7,
      "text": "Het hout van zijn lans\nis als een weversboom,\nen de ‘vlam’ van zijn lans\nbestaat uit zeshonderd sikkels ijzer;\nde drager van zijn lijfschild gaat voor zijn aanschijn uit."
    },
    {
      "verse": 8,
      "text": "Hij blijft staan;\nhij roept Israëls slagordes toe\nen zegt tot hen:\nwaarom trekken jullie uit?- om een oorlogsslagorde te vormen?-\nben ik niet dé Filistijn\nen zijn jullie niet dienstknechten van Saul?-\nkiest u een man uit en laat die naar mij afdalen!-"
    },
    {
      "verse": 9,
      "text": "als hij het aankan om\noorlog te voeren met mij en mij zou verslaan,\nworden zullen wij dan tot dienstknechten van u!-\nen als ík hem aankan en hem zal verslaan,\nworden zult gij dan tot dienstknechten van ons\nen dienen zult gij voortaan óns!"
    },
    {
      "verse": 10,
      "text": "De Filistijn zegt:\ník\nheb op deze dag Israëls slagorden gehoond!-\n‘geven jullie mij een man,\ndan voeren we samen oorlog!’"
    },
    {
      "verse": 11,
      "text": "Als Saul, en heel Israël, dat hoort,\ndeze uitspraken van de Filistijn,-\nzijn ze verbijsterd en worden ze zeer bevreesd."
    },
    {
      "verse": 12,
      "text": "David is een zoon van een Efratitisch man; deze is uit Betlehem in Judea\nen zijn naam is Jesse;\nhij heeft acht zonen;\nde man is in de dagen van Saul\nte oud om met de mannen mee te komen."
    },
    {
      "verse": 13,
      "text": "Wel gaan de drie grote zonen van Jesse,-\nze zijn Saul achterna gegaan ten oorlog,\nen de naam van die drie zonen van hem\ndie de oorlog in meegegaan zijn, is:\nEliav, de eersteling,\nzijn tweede is Avinadav\nen de derde Sjama."
    },
    {
      "verse": 14,
      "text": "David, hij is de kleinste;\nde drie grootsten zijn Saul achterna gegaan."
    },
    {
      "verse": 15,
      "text": "David gaat ook: hij keert terug van bij Saul,-\nom herder te zijn over het wolvee van zijn vader in Betlehem."
    },
    {
      "verse": 16,
      "text": "De Filistijn treedt aan, heel vroeg en in de avond,-\nen posteert zich, veertig dagen lang."
    },
    {
      "verse": 17,
      "text": "Dan zegt Jesse tot zijn zoon David:\nneem toch voor je broers een efa van dit geroosterd koren mee\nen tien stuks van dit brood,-\nen ren daarmee het legerkamp in naar je broers!-"
    },
    {
      "verse": 18,
      "text": "en deze tien stukken kaas\nmoet je brengen naar de overste van het duizendtal;\nbezoek je broers: hebben zij vrede?,\nen neem een pand van hen mee!"
    },
    {
      "verse": 19,
      "text": "Saul en zij, al het manvolk van Israël,\nzijn in het Eikdal,-\nin oorlog met de Filistijnen!"
    },
    {
      "verse": 20,
      "text": "Vroeg in de ochtend recht David zijn schouders,\nlaat het wolvee bij een wachter,\ndraagt alles mee en gaat heen\nzoals Jesse hem heeft geboden;\nhij komt aan bij de rondte,\nals de legermacht\njuist is uitgetrokken ten slagorde\nen zij de strijdkreet uitschallen."
    },
    {
      "verse": 21,
      "text": "Israël schaart zich in slagorde, de Filistijnen ook:\nslagorde slagorde tegemoet."
    },
    {
      "verse": 22,
      "text": "David laat de spullen die hij bij zich heeft achter\nonder de hand van de bewaker van de spullen,\nen rent naar de slagorde;\nhij komt aan\nen vraagt zijn broers naar hun vrede."
    },
    {
      "verse": 23,
      "text": "Terwijl hij met hen spreekt,\nziedaar de man van de tweekampen\nopklimmen,\nGoliat dé Filistijn is zijn naam, uit Gat, uit de slagordes der Filistijnen,\nen hij spreekt met deze uitspraken,-\nen David hoort hem aan."
    },
    {
      "verse": 24,
      "text": "Alle man van Israël,-\nals zij de man zien\nvluchten ze van zijn aanschijn weg\nen worden zeer bevreesd."
    },
    {
      "verse": 25,
      "text": "Het manvolk van Israël zegt:\nhebt ge deze man die opklimt gezien?-\nja, om Israël te honen klimt hij op!-\ngeschieden zal het: de man die hem verslaat, hem zal de koning verrijken met grote rijkdom;\nzijn dochter zal hij hem geven\nen het huis van zijn vader\nzal hij lastenvrij maken in Israël!"
    },
    {
      "verse": 26,
      "text": "David zegt\ntot de mannen\ndie daar met hem staan, hij zegt:\nwát wil men doen\nvoor de man die de Filistijn daar verslaat\nen hoon zal verwijderen van over Israël?-\nwant wie\nis de Filistijn, deze voorhuid, wel\ndat hij de slagordes van de levende God\nheeft mogen honen?"
    },
    {
      "verse": 27,
      "text": "Dan zegt de manschap tot hem,-\nals in de eerdere uitspraken zegt men:\nzó zal men doen\nvoor de man die hem verslaat!"
    },
    {
      "verse": 28,
      "text": "Eliav, zijn grootste broer, hoort toe\nterwijl hij tot de mannen spreekt;\ndan ontsteekt Eliavs toorn tegen David en hij zegt: waarvoor ben je eigenlijk afgedaald,\nen aan wie heb je dat beetje wolvee in de woestijn overgelaten?-\ník ken je onbekooktheid en het kwaad van je hart,-\nja,\nom de oorlog aan te zien ben je afgedaald!"
    },
    {
      "verse": 29,
      "text": "David zegt:\nwat heb ik nú helemaal gedaan?-\nhet was nog maar een spreken!"
    },
    {
      "verse": 30,
      "text": "Hij draait zich om, van zijn zijde weg\nnaar een ander toe,\nen zegt alles zoals eerder gesproken\nen de manschap,- ze geven hem een uitspraak terug\nzoals eerder gesproken."
    }
  ],
  "translation": "NB"
}