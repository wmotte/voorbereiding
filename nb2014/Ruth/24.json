{
  "book": "Ruth",
  "chapter": 24,
  "verses": [
    {
      "verse": 1,
      "text": "David klimt daarvandaan op,-\nen zet zich neer\nin de bergvestingen van Een Gedi."
    },
    {
      "verse": 2,
      "text": "Het geschiedt:\nzodra Saul is teruggekeerd\nvan achter de Filistijnen aan,-\nmelden ze hem en zeggen:\nzie, David is\nin de woestijn van Een Gedi!"
    },
    {
      "verse": 3,
      "text": "Dan neemt Saul\ndrie duizendtallen uitgelezen manvolk uit heel Israël,-\nen gaat heen\nom David en zijn mannen te zoeken\nin het zicht van de Steenbokkenrotsen."
    },
    {
      "verse": 4,
      "text": "Hij komt aan bij de schaapskooien langs de weg waar ook een spelonk is;\nSaul komt er binnen om ‘zijn voeten van elkaar te doen’,-\nterwijl David en zijn mannen\nin de ‘heupen’ van de spelonk zitten."
    },
    {
      "verse": 5,
      "text": "Davids mannen zeggen tot hem:\nhier is heden wat de Ene tot je heeft gezegd:\n‘ziehier, ik geef je je vijanden in je hand!’,-\nje kunt nu met hem doen\nzoals goed is in je ogen!\nDan staat David op\nen snijdt een ‘vleugel’ van het overkleed af dat Saul aanheeft, ongemerkt."
    },
    {
      "verse": 6,
      "text": "Het geschiedt pas daarná\ndat Davids hart in hem bonst,-\nomdat hij een ‘vleugel’ van Saul\nheeft afgesneden."
    },
    {
      "verse": 7,
      "text": "Hij zegt tot zijn mannen: verre zij het van mij vanwege de Ene\ndat ik dát spreken zou doen aan mijn heer, aan de gezalfde van de Ene :\nmijn hand tegen hem uitsteken!-\nwant hij is de gezalfde van de Ene !"
    },
    {
      "verse": 8,
      "text": "Zo hartverscheurend spreekt David zijn mannen toe,\nen hij heeft het hun niet gegeven tegen Saul op te staan;\nals Saul is opgestaan uit de spelonk gaat hij zijns weegs."
    },
    {
      "verse": 9,
      "text": "Daarna staat David op:\nhij komt uit de spelonk naar buiten,\nroept Saul achterna en zegt:\nmijn heer!, o koning!\nSaul kijkt achterom\nen David knielt met de neusgaten ter aarde en onderwerpt zich."
    },
    {
      "verse": 10,
      "text": "Dan zegt David tot Saul:\nwaarom hoor jij mensenwoorden aan die zeggen\n‘zie, David\nis op zoek naar kwaad voor jou!’-"
    },
    {
      "verse": 11,
      "text": "zie, op deze dag hebben je ogen gezien\nhoe de Ene je heden in mijn hand heeft gegeven in de spelonk!-\niemand zei dat ik je moest ombrengen, maar (mijn hand), zij heeft je ontzien;\nik zei:\nik steek mijn hand niet uit tegen mijn heer,\nwant hij is de gezalfde van de Ene !-"
    },
    {
      "verse": 12,
      "text": "mijn vader, zie aan,\nja,\nzie aan: de ‘vleugel’ van je overkleed in mijn hand!-\nomdat ik\nbij het afsnijden van de ‘vleugel’ van je overkleed jou niet heb omgebracht:\nweet en zie dat er in mijn hand geen kwaad is en geen misdraging en dat ik niet tegen jou heb gezondigd,\nterwijl jij op mijn ziel loert om haar van mij te nemen!-"
    },
    {
      "verse": 13,
      "text": "moge de Ene rechtspreken tussen mij en jou\nen moge de Ene mij vanwege jou wreken:\nmijn hand zal niet tegen jou wezen!-"
    },
    {
      "verse": 14,
      "text": "zoals zegt\neen spreuk van de voortijd:\n‘boosheid komt voort uit boosdoéners!’-\nmijn hand zal niet tegen jou wezen!-"
    },
    {
      "verse": 15,
      "text": "achter wie trekt Israëls koning uit,\nachter wie jaag jij aan?-\nachter een dode hond!,\nachter één enkele vlo!-"
    },
    {
      "verse": 16,
      "text": "wezen moge de Ene tot oordelaar,\nrechtspreken moge hij tussen mij en jou!-\nhij moge zien en in mijn geding het geding voeren\nen mij rechtdoen, weg uit jouw hand!"
    },
    {
      "verse": 17,
      "text": "En het geschiedt, met dat David voleindigd heeft\ndeze uitspraken tot Saul\nte spreken,\ndat Saul zegt:\nis dit jouw stem, mijn zoon David?,\nen Saul verheft zijn stem en weent."
    },
    {
      "verse": 18,
      "text": "Hij zegt tot David:\nrechtvaardig ben jíj en ik niet;\nwant jíj hebt het goede aan mij verricht!-\nen ík heb het kwade aan jou verricht!-"
    },
    {
      "verse": 19,
      "text": "jij hebt vandaag kunnen melden\nwat je mij aan goeds hebt gedaan:\ndat de Ene mij heeft laten opsluiten in jouw hand en je me niet hebt omgebracht;"
    },
    {
      "verse": 20,
      "text": "wanneer iemand zijn vijand vindt,\nzal hij hem dan goed zijns weegs laten gaan?-\nde Ene moge je met goed vergelden\nvoor wat jij deze dag\nvoor mij gedaan hebt!-"
    },
    {
      "verse": 21,
      "text": "en nu, zie, ik weet\ndat jij koninklijk koning zult worden,-\nen in jouw hand zal standhouden\nhet koningschap over Israël!-"
    },
    {
      "verse": 22,
      "text": "nu dan, zweer mij bij de Ene\ndat je niet mijn zaad na mij zult uitroeien,-\ndat je niet mijn naam zult wegmaaien uit het huis van mijn vader!"
    },
    {
      "verse": 23,
      "text": "David zweert dat aan Saul;\ndan gaat Saul heen naar zijn huis,\nen David en zijn mannen\nzijn opgeklommen naar de bergvesting."
    }
  ],
  "translation": "NB"
}