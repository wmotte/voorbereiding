{
  "book": "Ruth",
  "chapter": 3,
  "verses": [
    {
      "verse": 1,
      "text": "De jongen Samuël\nis tempeldienaar van de Ene voor het aanschijn van Eli;\nen het woord van de Ene is schaars geworden in die dagen,-\ngeen visioen is doorgebroken."
    },
    {
      "verse": 2,
      "text": "En het geschiedt te dien dage:\nEli is gaan liggen op zijn plaats,-\nzijn ogen zijn begonnen zwak te worden,\nhij kan niet meer zien;"
    },
    {
      "verse": 3,
      "text": "de lamp van God dooft nog niet uit\nen Samuël heeft zich neergelegd,-\nin de hal van de Ene ,\ndaar waar de ark van God is."
    },
    {
      "verse": 4,
      "text": "Dan roept de Ene Samuël toe, en die zegt: hier ben ik!"
    },
    {
      "verse": 5,
      "text": "Hij rent naar Eli toe\nen zegt: hier ben ik, want je hebt om mij geroepen!\nHij zegt: ik heb niet geroepen, keer terug en ga liggen!\nEn hij gaat heen en legt zich neer."
    },
    {
      "verse": 6,
      "text": "De Ene houdt aan\nen roept Samuël nogmaals;\nSamuël staat op, gaat naar Eli toe\nen zegt: hier ben ik,\nwant je hebt om mij geroepen!\nEn hij zegt: ik heb niet geroepen, mijn zoon, keer terug en ga liggen!"
    },
    {
      "verse": 7,
      "text": "Samuël\nkent de Ene nog niet,-\ner heeft zich nog geen woord van de Ene\naan hem onthuld."
    },
    {
      "verse": 8,
      "text": "De Ene houdt aan en roept Samuël voor de derde keer;\nhij staat op, gaat naar Eli toe\nen zegt: hier ben ik,\nwant je hebt om mij geroepen!\nDan begrijpt Eli\ndat het de Ene is die tot de jongen roept."
    },
    {
      "verse": 9,
      "text": "Eli zegt tot Samuël: ga heen en leg je neer;\nen zal het geschieden dat hij tot je roept,\nzeg dan: spreek, Ene ,\nwant uw dienaar hoort!\nDan gaat Samuël heen\nen legt zich neer op zijn vaste plaats."
    },
    {
      "verse": 10,
      "text": "De Ene komt, posteert zich\nen roept als keer op keer ‘Samuël, Samuël!,’\nen Samuël zegt: spreek,\nwant uw dienaar hoort!"
    },
    {
      "verse": 11,
      "text": "Dan zegt de Ene tot Samuël:\nziehier, ik ga bij Israël het woord doen,-\nen van al wie het hoort\nzullen zijn twee oren tuiten!-"
    },
    {
      "verse": 12,
      "text": "op die dag zal ik aan Eli gestand doen\nal wat ik tot zijn huis heb gesproken:\nbegin en voleinding;"
    },
    {
      "verse": 13,
      "text": "gemeld heb ik hem\ndat ik zijn huis zal berechten tot in eeuwigheid,-\nom het onrecht waarvan hij heeft geweten,\nwant zijn zonen hebben vervloeking over zich gebracht\nen hij heeft hen niet berispt;"
    },
    {
      "verse": 14,
      "text": "daarom heb ik aan Eli’s huis gezworen:\nals tot in der eeuwigheid óóit het onrecht van Eli’s huis\ndoor slachtoffer of broodgift zal worden verzoend!…"
    },
    {
      "verse": 15,
      "text": "Samuël ligt neer tot de morgen\nen opent dan de deuren van het huis van de Ene ;\nSamuël is bevreesd\nom het geziene te melden aan Eli."
    },
    {
      "verse": 16,
      "text": "Maar Eli roept Samuël\nen zegt: Samuël, mijn zoon!-\nen die zegt: hier ben ik!"
    },
    {
      "verse": 17,
      "text": "En hij zegt:\nwat is het woord dat hij tot jou heeft gesproken?-\nverheel het toch niet voor mij!-\nzó zal God aan je doen en zó voege hij eraan toe\nals je voor mij een woord verheelt\nvan alle woord dat hij tot jou heeft gesproken!"
    },
    {
      "verse": 18,
      "text": "Dan meldt Samuël hem al de woorden\nen verheelt hij niets voor hem;\nen hij zegt:\nde Ene , hij ís het,-\nwat goed is in zijn ogen moge hij doen!"
    },
    {
      "verse": 19,
      "text": "Samuël groeit op;\nde Ene is met hem geweest\nen heeft van al zijn woorden geen ter aarde laten vallen."
    },
    {
      "verse": 20,
      "text": "Heel Israël erkent\nvan Dan tot Beëer Sjeva:\ndat het Samuël toevertrouwd is\nprofeet te zijn voor de Ene ."
    },
    {
      "verse": 21,
      "text": "De Ene houdt áán met zich te laten zien in Sjilo;\nja, de Ene heeft zich in Sjilo aan Samuël onthuld in het spreken van de Ene ."
    }
  ],
  "translation": "NB"
}