{
  "book": "Ruth",
  "chapter": 8,
  "verses": [
    {
      "verse": 1,
      "text": "En het geschiedt:\nmet dat Samuël oud is geworden,-\nstelt hij zijn zonen aan als richters over Israël."
    },
    {
      "verse": 2,
      "text": "En wel geschiedt het\ndat de naam van zijn zoon, de eersteling, is: Joël,- de Ene is God , en de naam van zijn tweede: Avia,- mijn vader is de Ene ,-\nrichters in Beëer Sjeva,"
    },
    {
      "verse": 3,
      "text": "maar zijn zonen zijn niet voortgegaan op zijn wegen;\nze buigen af achter gewin aan,\nnemen steekpenningen aan\nen buigen het recht."
    },
    {
      "verse": 4,
      "text": "Dan lopen te hoop\nal Israëls oudsten;\nze komen naar Samuël toe in Rama."
    },
    {
      "verse": 5,
      "text": "Ze zeggen tot hem:\nzie, jij bent oud geworden\nen je zonen\nzijn niet voortgegaan op jouw wegen;\nnu dan,\nstel voor ons een koning aan om ons te richten zoals bij al de volkeren!"
    },
    {
      "verse": 6,
      "text": "Kwaad is dit spreken in Samuëls ogen,\nzoals zij hebben gezegd:\n‘geef ons een koning om ons te richten!’\nDan bidt Samuël tot de Ene ."
    },
    {
      "verse": 7,
      "text": "En de Ene zegt tot Samuël:\ngeef gehoor aan de stem van de gemeente\nin al wat ze tot je zeggen;\nwant niet jou hebben zij gesmaad\nmaar van mij hebben zij het versmaad om koning over hen te zijn."
    },
    {
      "verse": 8,
      "text": "Naar al de daden die zij hebben gedaan\nvanaf de dag dat ik hen deed opklimmen uit Egypte\ntot op deze dag,\nhebben ze mij verlaten\nen andere goden gediend;\nzó doen zij nu ook met jou!-"
    },
    {
      "verse": 9,
      "text": "nu dan: hoor naar hun stem;\nalleen,\ngetuig en betuig bij hen\nen meld hun\nrecht-en-regel van de koning\ndie over hen koning wordt!"
    },
    {
      "verse": 10,
      "text": "Dan zegt Samuël\nalle woorden van de Ene ,-\ntot de gemeenschap,\ntot hen die een koning van hem wensen."
    },
    {
      "verse": 11,
      "text": "Hij zegt:\ndit\nwordt recht-en-regel van de koning\ndie over u koning zal worden:\nuw zonen zal hij nemen\nen ze voor zich inzetten bij zijn wagens en paarden,-\nrennen zullen ze, voor het aanschijn van zijn wagen uit;"
    },
    {
      "verse": 12,
      "text": "om ze voor zich in te zetten\nals oversten van duizendtallen en oversten van vijftigtallen,-\nom zijn ploegland te ploegen en zijn oogst te oogsten,\nom zijn oorlogstuig te maken en zijn wagentuig;"
    },
    {
      "verse": 13,
      "text": "uw dochters zal hij nemen,-\nals oliemengsters, slachtsters en baksters;"
    },
    {
      "verse": 14,
      "text": "van uw velden, uw wijngaarden en uw olijftuinen zal hij de goede nemen,-\nen geven aan zijn dienaars;"
    },
    {
      "verse": 15,
      "text": "van uw zaailanden en uw wijngaarden zal hij tienden nemen,-\nen geven aan zijn hovelingen en dienaren;"
    },
    {
      "verse": 16,
      "text": "van uw dienstknechten, uw slavinnen, uw jongemannen en uw ezels zal hij de goede nemen,-\nen klaarmaken voor zijn werk;"
    },
    {
      "verse": 17,
      "text": "van uw wolvee zal hij tienden nemen,-\nen zelf zult ge hem tot dienstknechten worden;"
    },
    {
      "verse": 18,
      "text": "schreeuwen zult ge te dien dage\n(om weg te mogen) van het aanschijn van uw koning\ndie ge u hebt verkozen,-\nen de Ene zal u niet antwoorden te dien dage!"
    },
    {
      "verse": 19,
      "text": "Maar ze weigeren, de gemeente,\nnaar Samuëls stem te horen;\nze zeggen: nee!,\ntoch zal er een koning over ons zijn,"
    },
    {
      "verse": 20,
      "text": "en ook wij zullen zijn als al de volkeren;\nrichten over ons zal onze koning, uittrekken zal hij voor ons aanschijn\nen onze gevechten vechten!"
    },
    {
      "verse": 21,
      "text": "Samuël hoort\nalle uitspraken van de gemeente aan,-\nen spreekt ze uit voor de oren van de Ene ."
    },
    {
      "verse": 22,
      "text": "De Ene zegt tot Samuël: geef gehoor aan hun stem\nen maak voor hen een koning tot koning!\nDan zegt Samuël tot de mannen van Israël:\ngaat heen, een ieder naar zijn stad!"
    }
  ],
  "translation": "NB"
}