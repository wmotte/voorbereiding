{
  "book": "Ruth",
  "chapter": 19,
  "verses": [
    {
      "verse": 1,
      "text": "Dan spreekt Saul uit\ntot zijn zoon Jonatan\nen tot al zijn dienaren\ndat men David moet doden,-\nterwijl Sauls zoon Jonatan\ngroot behagen heeft in David."
    },
    {
      "verse": 2,
      "text": "Dus meldt Jehonatan aan David en zegt hij:\nSaul, mijn vader, zoekt ernaar om je te doden;\nnu dan, neem je vooral morgenochtend in acht,\nzit verborgens, en houd je schuil!-"
    },
    {
      "verse": 3,
      "text": "ik zal (de stad) uittrekken en blijven staan naast de hand van mijn vader,\nin het veld, daar waar jij bent,\nik zal\ntot mijn vader spreken over jou;\nzien zal ik wat-en-hoe en melden zal ik het aan jou!"
    },
    {
      "verse": 4,
      "text": "Dan spreekt Jehonatan over David niets dan goed\ntot Saul, zijn vader;\nhij zegt tot hem: laat de koning zich niet bezondigen aan zijn dienaar, aan David:\nomdat hij niet gezondigd heeft tegen jou\nen omdat zijn daden zeer goed zijn voor jou!-"
    },
    {
      "verse": 5,
      "text": "hij heeft zijn ziel in zijn handpalm gelegd en dé Filistijn verslagen:\nzo deed de Ene een daad van grote redding aan heel Israël;\nje hebt dat gezien en je hebt je verheugd!-\nwaarom je dan bezondigen aan onschuldig bloed\ndoor David te doden om niets?"
    },
    {
      "verse": 6,
      "text": "Saul hoort naar Jehonatans stem;\nSaul zweert:\nbij het leven van de Ene , als hij wordt gedood!…"
    },
    {
      "verse": 7,
      "text": "Jehonatan roept David bij zich\nen Jehonatan meldt hem\nal deze uitspraken;\nals Jehonatan David weer laat komen tot Saul\nis hij voor zijn aanschijn als gister en eergister."
    },
    {
      "verse": 8,
      "text": "Het gaat door, weer wordt het oorlog;\nDavid trekt uit en beoorloogt de Filistijnen;\nhij slaat op hen in met een grote slag\nen zij vluchten weg van zijn aanschijn."
    },
    {
      "verse": 9,
      "text": "Maar een boze geest van de Ene komt tot Saul\nterwijl hij in zijn huis neerzit\nmet zijn lans in zijn hand,-\nen David met zijn hand tokkelt."
    },
    {
      "verse": 10,
      "text": "Saul zoekt ernaar met zijn lans David aan de wand te slaan,\nmaar hij weet Sauls aanschijn te ontwijken\nen die slaat slechts de lans in de wand;\nvluchtend ontsnapt David in die nacht."
    },
    {
      "verse": 11,
      "text": "Dan zendt Saul boden naar Davids huis om hem te bewaken\nen in de ochtend te doden;\nmaar dat meldt aan David\nzijn vrouw Michal; zij zegt:\nals jij je ziel niet laat ontsnappen vannacht\nben je morgen al gedood!"
    },
    {
      "verse": 12,
      "text": "Michal laat David naar beneden door het venster;\nhij gaat heen, maakt zich uit de voeten en ontsnapt."
    },
    {
      "verse": 13,
      "text": "Michal neemt de terafiem en legt die op het bed,-\nnadat ze het net van geitenharen\naan zijn hoofdeinde heeft gelegd;\ndan bedekt ze hem met het gewaad."
    },
    {
      "verse": 14,
      "text": "Als Saul boden zendt om David mee te nemen,-\nzegt zij: hij is ziek!"
    },
    {
      "verse": 15,
      "text": "Maar weer zendt Saul de boden uit,\nom David zelf te zien; hij zegt:\nbrengt hem met bed en al naar mij omhoog!- om hem te doden."
    },
    {
      "verse": 16,
      "text": "De boden komen binnen,\nen ziedaar de terafiem op het bed,-\nmet aan zijn hoofdeinde het net van geitenharen."
    },
    {
      "verse": 17,
      "text": "Saul zegt tot Michal:\nwaarom heb je me zó bedot!,\nmijn vijand losgelaten zodat hij kon ontsnappen!\nMichal zegt tot Saul:\nhíj was het die tegen mij zei: laat me los!- waarom zou ik je doden?"
    },
    {
      "verse": 18,
      "text": "David heeft zich uit de voeten gemaakt en is ontsnapt;\nhij komt aan bij Samuël, in Rama,\nen meldt aan hem\nal wat Saul hem heeft aangedaan;\ndan gaat hij weg, hij én Samuël,\nen zetten ze zich neer in Najot."
    },
    {
      "verse": 19,
      "text": "Gemeld wordt aan Saul en gezegd:\nzie, David is\nin Najot bij Rama!"
    },
    {
      "verse": 20,
      "text": "Dan zendt Saul boden om David mee te nemen;\nwat zij te zien krijgen is:\neen vergadering van profeten die profeteren\nen Samuël\ndie geposteerd staat boven hen;\ndan komt\nover Sauls boden de geest van God\nen raken ook zij in profetenvervoering."
    },
    {
      "verse": 21,
      "text": "Ze melden dat aan Saul,\nen die zendt andere boden\nmaar ook zij raken in profetenvervoering;\nSaul houdt vol\nen zendt een derde groep boden,\nmaar ook zij raken in profetenvervoering."
    },
    {
      "verse": 22,
      "text": "Dan gaat ook hijzelf naar Rama;\nhij komt aan bij de grote put in Sechoe\nen stelt de vraag en zegt:\nwaar ergens zijn Samuël en David?-\nen men zegt:\nzie, in Najot bij Rama!"
    },
    {
      "verse": 23,
      "text": "Hij gaat daarheen, naar Najot bij Rama,-\nmaar dan komt ook over hem de geest van God:\nhij gaat verder, in profetenvervoering voortgaand\ntotdat hij aankomt bij Najot bij Rama."
    },
    {
      "verse": 24,
      "text": "Hij trekt, ook hij, zijn gewaden uit\nen blijft in profetenvervoering, ook hij, voor het aanschijn van Samuël;\nhij valt naakt neer,-\nheel die dag en heel de nacht;\ndaarom zeggen ze\n‘Is Saul óók bij de profeten?’"
    }
  ],
  "translation": "NB"
}