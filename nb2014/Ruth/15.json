{
  "book": "Ruth",
  "chapter": 15,
  "verses": [
    {
      "verse": 1,
      "text": "Samuël zegt tot Saul:\nmij heeft de Ene gezonden om jou te zalven tot koning\nover zijn gemeente, over Israël;\nnu dan, hoor\nnaar de stem met de uitspraken van de Ene !-"
    },
    {
      "verse": 2,
      "text": "zó heeft gezegd de Ene , de Omschaarde:\nvergelden zal ik\nwat Amalek Israël heeft gedaan,-\ntoen het hem in de weg trad\nbij zijn opklimmen uit Egypte;"
    },
    {
      "verse": 3,
      "text": "nu dan, ga heen en versla Amalek,\nen doe al wat van hem is in de ban,\nen spaar hem niet;\ndoden moet je\nvan man tot vrouw,\nvan kleuter tot zuigeling,\nvan os tot schaap,\nen van kameel tot ezel!"
    },
    {
      "verse": 4,
      "text": "Nadat Saul de manschap dit heeft laten horen,\nmonstert hij hen bij Telaïem:\ntweehonderdduizend man voetvolk,\ntien duizendtallen van het manvolk van Juda."
    },
    {
      "verse": 5,
      "text": "Saul komt aan bij dé stad van Amalek,-\nen legt zich in hinderlaag in het beekdal."
    },
    {
      "verse": 6,
      "text": "Tot de Keniet zegt Saul:\ngaat heen, wijkt uit en daalt af van tussen de Amalekiet,\nanders zal ik je samen met hem moeten verzamelen,-\nook al heb jij vriendschap bewezen aan alle zonen van Israël\ntoen zij opklommen uit Egypte!\nEn de Keniet verwijdert zich van tussen Amalek."
    },
    {
      "verse": 7,
      "text": "Dan slaat Saul op Amalek in,-\nvan Chavila tot waar je komt in Sjoer\ndat in het zicht van Egypte ligt."
    },
    {
      "verse": 8,
      "text": "Hij grijpt Agag, Amaleks koning, levend;\nheel die gemeente doet hij in de ban met de bek van het zwaard."
    },
    {
      "verse": 9,
      "text": "Maar Saul spaart, met de manschap, Agag,\nen het beste van het wolvee en het rundvee,- het naast-beste, de lammetjes en al het goede\nen ze hebben hen niet in de ban willen doen;\nalleen alles wat veracht werd en verworpen, dat hebben ze in de ban gedaan."
    },
    {
      "verse": 10,
      "text": "Dan geschiedt het spreken van de Ene\ntot Samuël; het zegt:"
    },
    {
      "verse": 11,
      "text": "ik heb berouw gekregen\ndat ik Saul gekroond heb tot koning,\nwant hij is omgekeerd van achter mij:\nmijn uitspraken doet hij niet gestand!\nDat schrijnt bij Samuël\nen hij schreeuwt het uit tot de Ene , heel de nacht."
    },
    {
      "verse": 12,
      "text": "In de ochtend recht Samuël zijn schouders,-\nSaul tegemoet;\ngemeld wordt aan Samuël en gezegd:\nSaul is bij de Karmel aangekomen,\nen zie, hij posteert een gedenkteken!\nDan draait hij om, steekt hij over\nen daalt hij af naar de Gilgal."
    },
    {
      "verse": 13,
      "text": "Samuël komt aan bij Saul;\nSaul zegt tot hem: gezegend jij door de Ene !-\nik heb het spreken van de Ene gestand gedaan!"
    },
    {
      "verse": 14,
      "text": "Maar Samuël zegt:\nen wat moet dan dit stemgeluid van wolvee voor mijn oren?-\nen het stemgeluid van rundvee\ndat ik hoor?"
    },
    {
      "verse": 15,
      "text": "Saul zegt: uit Amalek hebben ze die laten meekomen:\nde manschap heeft ze gespaard\nals het beste van het wolvee en het rundvee\nten einde dat te offeren aan de Ene , je God;\nde rest hebben we in de ban gedaan!"
    },
    {
      "verse": 16,
      "text": "Samuël zegt tot Saul:\nláát toch!, ik zal je melden\nwat de Ene vannacht tot mij heeft gesproken!\nHij zegt tot hem: spreek!"
    },
    {
      "verse": 17,
      "text": "Samuël zegt:\nis het niet zo,-\nal ben je klein in eigen ogen,\ntoch ben jij hoofd van de stammen van Israël,-\nen de Ene heeft je gezalfd tot koning over Israël;"
    },
    {
      "verse": 18,
      "text": "en de Ene zond je op weg,-\nen zei: ga, en doe in de ban\nwie zonde begaan: Amalek,\nen voer oorlog met hen\ntotdat het uit is met hen!-"
    },
    {
      "verse": 19,
      "text": "waarom heb je niet gehoord naar de stem van de Ene ?-\nje bent op het roofgoed aangevallen\nen hebt gedaan wat kwaad is in de ogen van de Ene !"
    },
    {
      "verse": 20,
      "text": "Saul zegt tot Samuël:\nik heb wél gehoord naar de stem van de Ene\nen ben de weg gegaan\nwaarop de Ene mij heeft gezonden;\nen ik heb mee doen komen:\nAgag, koning van Amalek,\nen Amalek zelf heb ik gebannen!-"
    },
    {
      "verse": 21,
      "text": "de manschap nam uit het roofgoed wolvee en rundvee mee als eerstelingsgave van het gebannene,-\nom te offeren aan de Ene , je God, in de Gilgal!"
    },
    {
      "verse": 22,
      "text": "Dan zegt Samuël:\nheeft de Ene evenveel behagen in opgangsgaven en slachtoffers\nals in het horen naar de stem van de Ene ?-\nzie, horen is beter dan een offerande,\naandacht beter dan het vet van rammen;"
    },
    {
      "verse": 23,
      "text": "want de zonde van waarzeggerij is rebellie\nen het euvel van terafiem is tegenstreven;\nomdat je\nhet spreken van de Ene hebt verworpen\nverwerpt hij jou als koning!"
    },
    {
      "verse": 24,
      "text": "Dan zegt Saul tot Samuël: gezondigd heb ik!,\nwant overschreden heb ik de mond van de Ene en jouw uitspraken;\nwant ik vreesde de manschap\nen hoorde naar hun stem!-"
    },
    {
      "verse": 25,
      "text": "maar nu,\ndraag toch mijn zonde weg,-\nen keer met mij om,\ndat ik mij kan buigen voor de Ene !"
    },
    {
      "verse": 26,
      "text": "Maar Samuël zegt tot Saul:\nik zal niet met jou omkeren,-\nwant verworpen heb jij het spreken van de Ene\nen verwerpen zal jou de Ene\nom koning te wezen over Israël!"
    },
    {
      "verse": 27,
      "text": "Dan draait Samuël zich om om te gaan;\nmaar hij grijpt de ‘vleugel’ van zijn overkleed vast en die scheurt af."
    },
    {
      "verse": 28,
      "text": "Dan zegt Samuël tot hem:\nafgescheurd heeft de Ene van jou Israëls koningschap, heden;\ngeven zal hij het\naan je metgezel die beter is dan jij;"
    },
    {
      "verse": 29,
      "text": "nee, hij die Israëls glans is\nliegt niet en krijgt geen berouw;\nwant hij is geen mens, die berouw krijgt!"
    },
    {
      "verse": 30,
      "text": "Dan zegt hij: gezondigd heb ik,-\nmaar nu:\nbewijs mij toch eer tegenover de oudsten van mijn manschap en tegenover Israël;\nkeer dan met mij om:\nik zal mij buigen voor de Ene , je God!"
    }
  ],
  "translation": "NB"
}