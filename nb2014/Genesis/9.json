{
  "book": "Genesis",
  "chapter": 9,
  "verses": [
    {
      "verse": 1,
      "text": "Dan zegent God\nNoach en zijn zonen;\nhij zegt tot hen: draagt vrucht, weest overvloedig\nen vervult het aardland!-"
    },
    {
      "verse": 2,
      "text": "vreze voor u en schrik voor u moge er zijn\nover alle leven van het aardland en\nover alle gevogelte van de hemel;\nbij al wat kruipt over de – rode – grond en bij alle vissen der zee:\nin handen zijn ze u gegeven;"
    },
    {
      "verse": 3,
      "text": "al wat er rondkruipt en leeft\nzal er voor u zijn als eten;\nevenals het groene kruid\nheb ik u dat alles gegeven;"
    },
    {
      "verse": 4,
      "text": "echter: vlees\nmet zijn ziel, zijn bloed,\nzult ge niet eten;"
    },
    {
      "verse": 5,
      "text": "echt, uw bloed zal ik voor uw zielen opeisen,\nuit de hand van alle leven * Of: wildleven. eis ik het,-\nen uit de hand van de – rode – mens:\nuit de hand van eens mans broeder\neis ik de ziel van de – rode – mens op;"
    },
    {
      "verse": 6,
      "text": "vergiet iemand het bloed van de – rode – mens,\ndoor de – rode – mens zal zijn bloed worden vergoten;\nwant naar het beeld van God\nheeft hij de – rode – mens gemaakt;"
    },
    {
      "verse": 7,
      "text": "gij dus: draagt vrucht en wordt overvloedig!-\nverbreidt u over het aardland en wordt overvloedig daarop!"
    },
    {
      "verse": 8,
      "text": "Dan zegt God tot Noach\nen tot zijn zonen met hem,- hij zegt:"
    },
    {
      "verse": 9,
      "text": "ik,\nhier ben ik, ik breng tot stand: een verbond van mij met u,-\nen met uw zaad na u;"
    },
    {
      "verse": 10,
      "text": "met alle levende ziel die met u is,\nmet het gevogelte, met het vee en met alle wildleven van het land met u\nuit het geheel van wie zijn weggetrokken uit de ark,\nvoor alle leven van het aardland;"
    },
    {
      "verse": 11,
      "text": "gestand doen zal ik mijn verbond met u,\nniet nogmaals zal alle vlees worden weggemaaid door de wateren van de vloed,-\nniet nogmaals geschiede er zo’n vloed om het aardland te verderven!"
    },
    {
      "verse": 12,
      "text": "Dan zegt God:\ndit is het teken van het verbond dat ik geef\ntussen mij en u\nen alle levende ziel die met u is,-\nvoor generaties van eeuwig:"
    },
    {
      "verse": 13,
      "text": "mijn boog\nheb ik gegeven in de wolken:\nzij zal worden tot teken van verbond\ntussen mij en het aardland;"
    },
    {
      "verse": 14,
      "text": "het zal geschieden:\nals ik wolken welf over het aardland,-\nen de boog in de wolken zich heeft laten zien,-"
    },
    {
      "verse": 15,
      "text": "zal ik gedenken mijn verbond\ntussen u en mij\nen alle levende ziel, in alle vlees:\nniet nogmaals zal het water worden tot een vloed\nom te verderven alle vlees;"
    },
    {
      "verse": 16,
      "text": "zal de boog daar wezen in de wolken,\naanzien zal ik haar\nom te gedenken het verbond voor eeuwig\ntussen God en alle levende ziel\nen alle vlees op het aardland!"
    },
    {
      "verse": 17,
      "text": "Dan zegt God tot Noach:\ndit is het teken van het verbond dat ik tot stand heb gebracht\ntussen mij\nen alle vlees op het aardland!"
    },
    {
      "verse": 18,
      "text": "De zonen van Noach die uit de ark wegtrekken, dat worden:\nSem, Cham en Jafet.\nCham, hij is de vader van Kanaän."
    },
    {
      "verse": 19,
      "text": "Een drietal zijn dezen, de zonen van Noach,\nen van dezen uit is heel het aardland overspreid."
    },
    {
      "verse": 20,
      "text": "Dan maakt Noach als man van de – rode – grond een begin:\nhij plant een wijngaard."
    },
    {
      "verse": 21,
      "text": "Hij drinkt van de wijn en wordt dronken;\nhij ontbloot zich binnen in zijn tent."
    },
    {
      "verse": 22,
      "text": "Dan ziet\nCham, de vader van Kanaän,\nde naaktheid van zijn vader aan,\nen meldt die aan zijn twee broers buiten."
    },
    {
      "verse": 23,
      "text": "Sem neemt, met Jafet, de mantel,\nen legt die op de schouders van hen tweeën;\nze lopen achteruit\nen dekken\nde naaktheid van hun vader toe;\nmet hun aanschijn naar achteren gericht\nhebben ze de naaktheid van hun vader niet gezien."
    },
    {
      "verse": 24,
      "text": "Noach wordt wakker uit zijn wijnroes\nen komt te weten\nwat zijn jongste zoon aan hem heeft gedaan."
    },
    {
      "verse": 25,
      "text": "En hij zegt: vervloekt is Kanaän!-\ndienaar van dienaren worde hij voor zijn broeders!"
    },
    {
      "verse": 26,
      "text": "En hij zegt:\ngezegend de Ene , de God van Sem;\nworde Kanaän dienstknecht voor hem!-"
    },
    {
      "verse": 27,
      "text": "uitbreiding geve God aan Jafet,- uitbreiding ,\nwonen moge hij in de tenten van Sem,-\nen worde Kanaän dienstknecht voor hem!"
    },
    {
      "verse": 28,
      "text": "Noach leeft na de vloed\ndriehonderd jaar en\nvijftig jaar."
    },
    {
      "verse": 29,
      "text": "Zo wordt het geheel van Noachs dagen\nnegenhonderd jaar en\nvijftig jaar;\ndan sterft hij."
    }
  ],
  "translation": "NB"
}