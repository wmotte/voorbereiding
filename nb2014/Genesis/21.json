{
  "book": "Genesis",
  "chapter": 21,
  "verses": [
    {
      "verse": 1,
      "text": "De Ene heeft Sara bezocht\nzoals hij heeft gezegd;\nde Ene doet aan Sara zoals hij heeft gesproken."
    },
    {
      "verse": 2,
      "text": "Sara wordt zwanger en baart aan Abraham een zoon in zijn ouderdom;\ntegen de samenkomsttijd waarvan God heeft gesproken."
    },
    {
      "verse": 3,
      "text": "Dan roept Abraham als naam uit voor zijn zoon die hem gebaard is, die Sara hem gebaard heeft: Isaak,- men lacht !"
    },
    {
      "verse": 4,
      "text": "Abraham besnijdt zijn zoon Isaak\nals zoon van acht dagen,-\nzoals hem heeft geboden: God."
    },
    {
      "verse": 5,
      "text": "Abraham is een ‘zoon van honderd jaar’,-\nals aan hem gebaard wordt zijn zoon Isaak,- men lacht ,"
    },
    {
      "verse": 6,
      "text": "en Sara zegt:\nlachen\nheeft God mij aangedaan!-\nieder die het hoort zal om mij lachen!"
    },
    {
      "verse": 7,
      "text": "En zij zegt:\nwie had aan Abraham voorspeld\n‘Sara zal zonen zogen?’\nja, in zijn ouderdom heb ik een zoon gebaard!"
    },
    {
      "verse": 8,
      "text": "De nieuwgeborene wordt groter en wordt van de borst genomen;\ndus maakt Abraham een grote feestdronk klaar\nop de dag dat Isaak van de borst genomen wordt."
    },
    {
      "verse": 9,
      "text": "Dan ziet Sara de zoon van Hagar de Egyptische -die zij aan Abraham gebaard heeft- lachen,"
    },
    {
      "verse": 10,
      "text": "en zegt tot Abraham:\njaag deze dienstmaagd weg met die zoon van haar;\nwant de zoon van deze dienstmaagd mag niet erven\nsamen met mijn zoon, met Isaak!"
    },
    {
      "verse": 11,
      "text": "Zeer slecht is dit woord in de ogen van Abraham,\nom het belang van zijn zoon."
    },
    {
      "verse": 12,
      "text": "Maar dan zegt God tot Abraham:\nlaat het niet slecht zijn in je ogen om de jongen en om je dienstmaagd,\nal wat Sara tot je zegt; hoor naar haar stem,\nwant door Isaak\nzal zaad naar jou worden genoemd;"
    },
    {
      "verse": 13,
      "text": "en ook de zoon van de dienstmaagd,- tot een volk maak ik hem;\nwant jouw zaad is hij."
    },
    {
      "verse": 14,
      "text": "In de ochtend recht Abraham zijn schouders,\nneemt een brood en een zak water, geeft dat aan Hagar, legt het op haar schouder, zo ook het kind, en zendt haar heen;\nze gaat heen en verdwaalt\nin de woestijn van Beëer Sjeva."
    },
    {
      "verse": 15,
      "text": "Als de laatste druppels water uit de zak op zijn\nzendt ze de jonggeborene heen\nonder een van de struiken."
    },
    {
      "verse": 16,
      "text": "Ze gaat heen en zet zich, zij alleen, daartegenover,\nop een boogschot afstand,-\nwant, heeft ze gezegd,\nik kan niet aanzien hoe de jonggeborene sterft;\nze zit daar tegenover,\nverheft haar stem en weent."
    },
    {
      "verse": 17,
      "text": "Maar dan hoort God\nde stem van de jongen\nen roept de engel van God tot Hagar vanuit de hemelen\nen zegt tot haar: wat is er met jou, Hagar?-\nvrees niet,\nwant gehoord heeft God naar de stem van de jongen daar waar hij is;"
    },
    {
      "verse": 18,
      "text": "sta op, til de jongen op\nen maak je hand sterk om hem;\nwant tot een groot volk zal ik hem maken."
    },
    {
      "verse": 19,
      "text": "Dan opent God haar ogen:\nze ziet een waterbron;\nze gaat daarheen, vult de zak met water\nen geeft de jongen te drinken."
    },
    {
      "verse": 20,
      "text": "God is met de jongen en hij wordt groot;\nhij zet zich neer in de woestijn\nen wordt boogschutter."
    },
    {
      "verse": 21,
      "text": "Hij zet zich neer in de woestijn Paran;\nzijn moeder neemt voor hem een vrouw uit het land Egypte."
    },
    {
      "verse": 22,
      "text": "Het gewordt in die tijd\ndat Avimelech zegt\n-met Pichol, de vorst van zijn strijdschaar-\ntot Abraham,- dít zegt:\nGod is met jou\nin al wat je doet;"
    },
    {
      "verse": 23,
      "text": "welnu,\nzweer mij bij God hier\ndat je nooit zult liegen tegen mij,\ntegen mijn spruiten of tegen mijn nakroost;\nnaar de vriendschap waarmee ik gehandeld heb met jou, wil zo handelen met mij\nén met het land waarin je als zwerver-te-gast bent geweest."
    },
    {
      "verse": 24,
      "text": "Dan zegt Abraham:\ník bezweer dat!"
    },
    {
      "verse": 25,
      "text": "Wel heeft Abraham Avimelech verwijten gemaakt,-\nter zake van de waterbron\nwelke de dienaars van Avimelech hebben geroofd."
    },
    {
      "verse": 26,
      "text": "Avimelech zegt:\nik weet niet\nwie naar wat je nu uitspreekt heeft gehandeld;\nook jíj\nhebt het mij niet gemeld\nen ook ík heb het niet gehoord voor vandaag!"
    },
    {
      "verse": 27,
      "text": "Abraham neemt wolvee en rundvee\nen geeft dat aan Avimelech;\ndan smeden zij tweeën een verbond."
    },
    {
      "verse": 28,
      "text": "Abraham stelt\nzeven ooien van het wolvee apart op;"
    },
    {
      "verse": 29,
      "text": "Avimelech zegt tot Abraham:\nwat betekenen hier\ndeze zeven ooien\ndie je apart hebt opgesteld?"
    },
    {
      "verse": 30,
      "text": "Hij zegt:\ndat je deze zeven ooien\naanneemt uit mijn hand,-\nopdat dat voor mij wordt tot erkenning\ndat ik deze bron heb gegraven!"
    }
  ],
  "translation": "NB"
}