{
  "book": "Genesis",
  "chapter": 50,
  "verses": [
    {
      "verse": 1,
      "text": "Jozef valt neer\nop het aanschijn van zijn vader;\nhij weent over hem en kust hem."
    },
    {
      "verse": 2,
      "text": "Dan gebiedt Jozef de geneesheren in zijn dienst\nom zijn vader te balsemen;\ndus balsemen de geneesheren Israël."
    },
    {
      "verse": 3,
      "text": "Veertig dagen worden daarmee volgemaakt,\nwant zó worden de dagen van het balsemen vervuld;\nze bewenen hem,- de Egyptenaren, zeventigmaal een dag."
    },
    {
      "verse": 4,
      "text": "Ze gaan over, de dagen van zijn bewening;\ndan spreekt Jozef\ntot het huis van Farao en zegt:\nals ik echt genade heb gevonden in uw ogen,\nspreekt dan toch\nvoor de oren van Farao en zegt:"
    },
    {
      "verse": 5,
      "text": "mijn vader\nheeft het mij doen zweren en gezegd:\nzie, ik\nga sterven;\nin mijn graf\ndat ik mij heb uitgehakt in het land van Kanaän,\ndáár moet je mij begraven!-\nen nu\nmoet ik dus opklimmen en mijn vader begraven, en dan keer ik terug!"
    },
    {
      "verse": 6,
      "text": "Farao zegt:\nklim óp en begraaf je vader, zoals hij je heeft doen zweren!"
    },
    {
      "verse": 7,
      "text": "Dan klimt Jozef óp om zijn vader te begraven.\nMet hem klimmen op: alle dienaren van Farao, de oudsten van zijn huis,\nálle oudsten van het land Egypte,"
    },
    {
      "verse": 8,
      "text": "heel het huis van Jozef\nen zijn broeders en het huis van zijn vader.\nSlechts\nhun kroost, hun wolvee en hun rundvee\nhebben ze in het land van Gosjen achtergelaten."
    },
    {
      "verse": 9,
      "text": "Ook klimt op, samen met hem:\nén wagenpark én ruiters;\nhet legerkamp wordt zéér zwaarwichtig."
    },
    {
      "verse": 10,
      "text": "Ze komen aan bij Goren Haätad\ndat bij de oversteek van de Jordaan ligt,\nen heffen dáár hun klaaglied aan,\neen klaagzang, groot en zeer zwaar.\nHij houdt voor zijn vader een rouw van zeven dagen."
    },
    {
      "verse": 11,
      "text": "Dan ziet\nhij die zetelt in het land, de Kanaäniet, de rouw\nbij Goren Haätad\nen zeggen ze:\neen zware rouw is dat voor Egypte!-\nzodoende\nheeft men als haar naam uitgeroepen:\nAveel Mitsrajim,- rouw-van-Egypte ,\ndat bij de oversteek van de Jordaan ligt."
    },
    {
      "verse": 12,
      "text": "Zijn zonen doen met hem\nzó als hij hun heeft geboden;"
    },
    {
      "verse": 13,
      "text": "ze dragen hem, zijn zonen, naar het land van Kanaän\nen begraven hem\nin de spelonk van het veld van de Machpela,\nhet veld dat Abraham heeft gekocht als eigen graf,\nvan Efron de Chitiet, op het aanschijn van Mamree."
    },
    {
      "verse": 14,
      "text": "Dan keert Jozef terug naar Egypte, hijzelf, zijn broeders\nen allen die met hem zijn opgeklommen om zijn vader te begraven,-\nnadat hij zijn vader heeft begraven."
    },
    {
      "verse": 15,
      "text": "Nu zien de broeders van Jozef onder ogen dat hun vader is gestorven,\nen ze zeggen:\nals Jozef ons aanklaagt?-\nen omgekeerd tot ons laat terugkeren\nal het kwaad\ndat wij hebben bedreven aan hém…!"
    },
    {
      "verse": 16,
      "text": "En ze gebieden\nom tot Jozef te zeggen:\nje vader heeft,\nin het aanschijn van zijn dood, geboden en gezegd:"
    },
    {
      "verse": 17,
      "text": "zó zullen jullie zeggen tot Jozef:\nach!,\ndraag toch weg de misstap van je broeders en hun zonde dat ze kwaad aan je hebben bedreven,-\nwelnu, draag toch weg\nde misstap van de dienaars van je vaders God!\nJozef weent, als ze zo tot hem spreken."
    },
    {
      "verse": 18,
      "text": "Dan gaan ook zijn broeders zelf tot hem\nen vallen voor zijn aanschijn neer;\nze zeggen:\nhier heb je ons als dienstknechten!"
    },
    {
      "verse": 19,
      "text": "Maar Jozef zegt tot hen: vreest niet!-\nwant zit ík op de plek van God?-"
    },
    {
      "verse": 20,
      "text": "en jullie,\nje hebt tegen mij kwaad bedacht;-\nGód heeft dat ten goede gedacht,\nmet het doel\nom te doen als op deze dag: een grote gemeenschap in leven te houden,-"
    },
    {
      "verse": 21,
      "text": "welnu, vreest niet,\ník zal jullie en je kroost onderhouden!\nZo troost hij hen\nen spreekt hij tot hun hart."
    },
    {
      "verse": 22,
      "text": "Jozef blijft zetelen in Egypte,\nhijzelf en het huis van zijn vader;\nJozef leeft\nhonderd en tien jaren."
    },
    {
      "verse": 23,
      "text": "Jozef ziet bij Efraïm\nzonen in drie (generaties);\nook\nde zonen van Machier, Manasses zoon,\nzijn geboren op de knieën van Jozef."
    },
    {
      "verse": 24,
      "text": "Dan zegt Jozef tot zijn broeders:\ník ga sterven;\nmaar God\nzal met zijn omzien naar jullie omzien\nen jullie doen opklimmen uit dit land,-\nnáár het land\ndat hij heeft gezworen aan Abraham, aan Isaak en aan Jakob."
    },
    {
      "verse": 25,
      "text": "En zweren laat Jozef het\nde zonen van Israël, door te zeggen:\nmet zijn omzien zal God naar jullie omzien!-\nlaat dan mijn beenderen méé opklimmen van hier!"
    },
    {
      "verse": 26,
      "text": "Dan sterft Jozefals man van honderd en tien jaren;ze balsemen hemen hij wordt in een kist gelegd,- in Egypte."
    }
  ],
  "translation": "NB"
}