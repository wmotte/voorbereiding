{
  "book": "Genesis",
  "chapter": 15,
  "verses": [
    {
      "verse": 1,
      "text": "Na al deze besproken zaken\nis het spreken van de Ene aan Abram geschied\nin de aanschouwing, en het heeft gezegd:\nvrees niet, Abram!-\nik ben voor jou een schild,\nje loon, zeer overvloedig."
    },
    {
      "verse": 2,
      "text": "Abram zegt:\nmijn Heer, Ene !, wat zult gij mij geven\nnu ik moedernaakt heenga?-\nde ben mesjek , de zoon-voor-het-bezit van mijn huis\nis híj, de damesek , Damascener Eliëzer,"
    },
    {
      "verse": 3,
      "text": "en, zegt Abram:\nziehier, míj\nhebt ge geen zaad gegeven;\nhierdoor is de ‘zoon van mijn huis’ mijn erfgenaam!"
    },
    {
      "verse": 4,
      "text": "Hier is het spreken van de Ene tot hem, het heeft gezegd:\nniet hij zal van jou erven,-\nnee, alleen een die uittrekt uit je ingewanden,\ndie zal van je erven!"
    },
    {
      "verse": 5,
      "text": "Hij laat hem uittrekken, naar buiten,\nen zegt: kijk toch naar de hemel\nen tel eens de sterren\nals je bij machte bent ze te tellen!\nEn hij zegt tot hem:\nzó zal het worden, jouw zaad!"
    },
    {
      "verse": 6,
      "text": "Hij heeft vertrouwd op de Ene ;\ndie heeft hem dat gerekend als gerechtigheid."
    },
    {
      "verse": 7,
      "text": "Hij zegt tot hem:\nik ben de Ene ,\ndie je heeft laten uittrekken uit Oer Kasdiem\nom jou dit land te geven om het te beërven!"
    },
    {
      "verse": 8,
      "text": "Maar hij zegt:\nmijn Heer, Ene ,\nwaarbij zal ik wéten dat ik het beërf?"
    },
    {
      "verse": 9,
      "text": "Hij zegt tot hem:\nneem voor mij een kalf van drie jaar,\neen geit van drie jaar en een ram van drie jaar,\neen tortel en een duif!"
    },
    {
      "verse": 10,
      "text": "Hij neemt voor hem die alle,\ndeelt ze middendoor\nen geeft elk deel (zijn plaats) als ‘man ontmoet makker’;\nde vogels heeft hij niet gedeeld."
    },
    {
      "verse": 11,
      "text": "Dan daalt de gier neer op de stukken aas; Abram keert ze af."
    },
    {
      "verse": 12,
      "text": "Het geschiedt: de zon komt thuis\nen een verdoving is over Abram gevallen,\nen zie, angst, dikke duisternis, valt over hem."
    },
    {
      "verse": 13,
      "text": "Hij zegt tot Abram:\nweten, heel goed weten moet je dat je zaad zwerver-te-gast zal worden,\nin een land niet van hen;\nknechten zullen ze hen, en knevelen,-\nvierhonderd jaar lang;"
    },
    {
      "verse": 14,
      "text": "maar ook zal ik het volk waarvan zij knechten zullen zijn berechten;\ndaarna zullen ze uittocht houden met groot bezit"
    },
    {
      "verse": 15,
      "text": "en jij zult bij je vaderen aankomen in vrede;\nje zult worden begraven in goede grijsheid;"
    },
    {
      "verse": 16,
      "text": "een vierde geslacht, die zullen terugkeren naar hier;\nwant niet tot vrede gebracht is het onrecht van de Amoriet tot hiertoe!"
    },
    {
      "verse": 17,
      "text": "Dan geschiedt het: de zon is thuisgekomen\nen nachtdonkerte is geschied,-\nen ziedaar: een rokende oven en een fakkel vuur,\ndie is overgestoken\ntussen deze stukken door."
    },
    {
      "verse": 18,
      "text": "Op díe dag\nheeft de Ene met Abram een verbond gesmeed en gezegd:\naan jouw zaad\nheb ik dit land gegeven\nvan de rivier van Egypte\ntot de grote rivier, de rivier de Eufraat;"
    },
    {
      "verse": 19,
      "text": "met de Keniet, met de Keniziet en\nmet de Kadmoniet;"
    },
    {
      "verse": 20,
      "text": "met de Chitiet, met de Periziet en met de Refaïem;"
    },
    {
      "verse": 21,
      "text": "met de Amoriet en met de Kanaäniet,\nmet de Girgasjiet en met de Jeboesiet!"
    }
  ],
  "translation": "NB"
}