{
  "book": "Genesis",
  "chapter": 35,
  "verses": [
    {
      "verse": 1,
      "text": "God zegt tot Jakob:\nsta op, klim op naar Bet El,- huis van God , en zet je daar neer;\nmaak daar een altaar\nvoor de Godheid die zich aan jou heeft laten zien\ntoen je op de vlucht was\nvoor het aanschijn van Esau, je broer!"
    },
    {
      "verse": 2,
      "text": "Dan zegt Jakob tot zijn huis\nen tot al wie bij hem is:\nverwijdert de goden uit den vreemde die ge bij u hebt,\nreinigt u\nen verwisselt uw kleren:"
    },
    {
      "verse": 3,
      "text": "we zullen opstaan en opklimmen naar Bet El;\nik ga daar een altaar maken\nvoor de Godheid\ndie mij antwoordde ten dage van mijn benauwing,-\nen met mij is geweest\nop de weg die ik ben gegaan!"
    },
    {
      "verse": 4,
      "text": "Dan geven ze aan Jakob\nalle goden uit den vreemde in hun handen\nen de ringen in hun oren;\nen Jakob bergt ze weg\nonder de godseik bij Sjechem."
    },
    {
      "verse": 5,
      "text": "Als ze opbreken\nvalt er een verlamming van God\nover de steden die hen omringen;\ndie hebben niet\nachter de zonen van Jakob aangejaagd."
    },
    {
      "verse": 6,
      "text": "Jakob komt aan bij Loez\nin het land van Kanaän,-\ndat is Bet El,- huis van God ;\nhij en heel de gemeenschap die met hem is."
    },
    {
      "verse": 7,
      "text": "Daar bouwt hij een altaar\nen roept voor het oord uit:\nEl Bet El,- Godheid van Godshuis! ,\nomdat daar\nde Godskrachten zich aan hem hebben onthuld\ntoen hij op de vlucht was voor het aanschijn van zijn broer."
    },
    {
      "verse": 8,
      "text": "Dan sterft Debora, de voedster van Rebekka;\nzij wordt begraven onder Bet El onder de godseik;\nhij roept als naam voor hem: Alon Bachoet,- godseik van geween ."
    },
    {
      "verse": 9,
      "text": "Nógmaals laat God zich zien aan Jakob\nals hij aankomt uit Padan Aram;\nen hij zegent hem."
    },
    {
      "verse": 10,
      "text": "God zegt hem: je naam is Jakob;\nniet langer moet als naam voor jou worden geroepen Jakob,- hij licht de hiel ,\nnee, Israël,- vechter van God , zal je naam worden\nen hij roept als naam voor hem uit: Israël!"
    },
    {
      "verse": 11,
      "text": "God zegt tot hem: ik ben God Overmachtig,- draag vrucht en wees overvloedig;\neen volk, een vergadering van volkeren zal er uit jou worden;\nkoningen zullen uit je lendenen wegtrekken;"
    },
    {
      "verse": 12,
      "text": "het land\ndat ik heb gegeven aan Abraham en aan Isaak geef ik aan jou;\nen aan je zaad ná jou zal ik het land geven!"
    },
    {
      "verse": 13,
      "text": "Dan stijgt God op van hem,-\nin het oord waar hij met hem heeft gesproken."
    },
    {
      "verse": 14,
      "text": "Jakob stelt een standkei op\nin het oord waar hij met hem heeft gesproken,- een staand teken van steen;\nhij plengt over haar een plenggave\nen giet over haar olijfolie uit."
    },
    {
      "verse": 15,
      "text": "Jakob roept als naam uit voor het oord\nwaar God met hem heeft gesproken: Bet El,- huis van God!"
    },
    {
      "verse": 16,
      "text": "Ze breken op van Bet El\nen het geschiedt nog maar een stuk land vóór aankomst in Efrat,-\ndat Rachel baart en het zwaar krijgt bij haar baren."
    },
    {
      "verse": 17,
      "text": "Het geschiedt als ze het zo zwaar heeft bij het baren,\ndat de baarhulp tot haar zegt: vrees niet,\nwant ook deze is een zoon voor jou!"
    },
    {
      "verse": 18,
      "text": "En het geschiedt,\nals haar ziel uit haar weggaat -want ze is stervende-\nroept ze als naam voor hem ‘Ben Oni’,- ongelukskind! .\nMaar zijn vader heeft voor hem uitgeroepen\n‘Benjamin’,- lievelingszoon!"
    },
    {
      "verse": 19,
      "text": "Rachel sterft,-\nen wordt begraven langs de weg van Efrata,\ndat is Betlehem."
    },
    {
      "verse": 20,
      "text": "Jakob stelt een standkei op boven haar graf;\ndat is de standkei van Rachels graf tot op vandaag."
    },
    {
      "verse": 21,
      "text": "Israël breekt op,-\nen spreidt zijn tent uit\naan gene zijde van Migdal Eder."
    },
    {
      "verse": 22,
      "text": "Het geschiedt\nals Israël woont in die landstreek\ndat Ruben heengaat\nen slaapt met Bilha, de bijvrouw van zijn vader;\ndat hóórt Israël…\nZo worden de zonen van Jakob een twaalftal;"
    },
    {
      "verse": 23,
      "text": "de zonen van Lea:\nJakobs eersteling Ruben;\nSimeon, Levi en Juda,\nIssachar en Zebulon;\nde zonen van Rachel:\nJozef en Benjamin;"
    },
    {
      "verse": 25,
      "text": "de zonen van Bilha, Rachels slavin:\nDan en Naftali;"
    },
    {
      "verse": 26,
      "text": "de zonen van Zilpa, Lea’s slavin: Gad en Aser;\ndat zijn de zonen van Jakob\ndie hem zijn gebaard in Padan Aram."
    },
    {
      "verse": 27,
      "text": "Jakob komt aan bij zijn vader Isaak\nte Mamree, bij Kirjat Arba,-\ndat is Hebron,\nwaar Abraham zwerver-te-gast is geweest en Isaak ook."
    },
    {
      "verse": 28,
      "text": "De dagen van Isaak worden\nhonderd jaar en tachtig jaar."
    },
    {
      "verse": 29,
      "text": "Isaak overlijdt: hij sterft en wordt verzameld bij zijn manschappen,\noud en verzadigd van dagen;\nhem begraven\nEsau en Jakob, zijn zonen."
    }
  ],
  "translation": "NB"
}