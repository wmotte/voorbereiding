{
  "book": "Genesis",
  "chapter": 45,
  "verses": [
    {
      "verse": 1,
      "text": "Niet langer is Jozef\nbij machte geweest zich sterk te houden\nvoor allen die om hem heen stonden;\nhij riep:\ndoet iedereen om mij heen naar buiten!-\nen niemand stond bij hem\ntoen Jozef zich aan zijn broeders bekend maakte."
    },
    {
      "verse": 2,
      "text": "Hij verheft zijn stem en weent;\ndat horen ze, de Egyptenaren,\ndat hoort het huis van Farao."
    },
    {
      "verse": 3,
      "text": "Jozef zegt tot zijn broeders: ik ben Jozef,-\nleeft vader nog?\nMaar zijn broeders zijn niet bij machte geweest hem te antwoorden\nwant ontzet zijn ze teruggedeinsd voor zijn aanschijn."
    },
    {
      "verse": 4,
      "text": "Dan zegt Jozef tot zijn broeders: treedt nader tot mij!, en zij treden nader;\nhij zegt:\nik ben Jozef, de broeder van\njullie die mij naar Egypte verkocht hebben;"
    },
    {
      "verse": 5,
      "text": "welnu, weest niet bedroefd\nen laat het niet in jullie ogen branden\ndat jullie mij hierheen hebt verkocht:\nwant tot levensbehoud\nheeft God mij voor jullie aanschijn uit hierheen gezonden;"
    },
    {
      "verse": 6,
      "text": "want twee jaren nu is de honger midden in het land;\nen nog vijf jaren zijn er,\nzonder ploegvoor of oogst!-"
    },
    {
      "verse": 7,
      "text": "God zendt mij voor jullie aanschijn uit\nom van jullie een rest op het aardland in te zetten\nen om van jullie er in leven te houden\nvoor een grote redding;"
    },
    {
      "verse": 8,
      "text": "welnu,\nniet júllie\nhebben mij hierheen gezonden\nmaar God;\nhij heeft mij gesteld tot vader voor Farao,\ntot heer voor heel zijn huis\nen heerser in heel het land van Egypte;"
    },
    {
      "verse": 9,
      "text": "haast je\nen klimt op tot vader;\nzeggen zullen jullie tot hem:\nzo heeft gezegd uw zoon Jozef:\ngesteld heeft God mij tot heer voor heel Egypte;\ndaal af tot mij, blijf niet stilstaan!-"
    },
    {
      "verse": 10,
      "text": "zetelen zul je in het land van Gosjen:\ndan zul je dicht bij mij zijn,\njij,\nje zonen en je zoons-zonen;\nje wolvee, je rundvee en al wat van jou is;"
    },
    {
      "verse": 11,
      "text": "ik zal je daar onderhouden\n-want nog vijf jaren is er honger-\nzodat je niet verarmt, jij, en je huis en al wat van jou is;"
    },
    {
      "verse": 12,
      "text": "ziehier, jullie eigen ogen zien het,\nen de ogen van mijn broer, Benjamin:\ndat het míjn mond is die tot jullie spreekt;"
    },
    {
      "verse": 13,
      "text": "melden jullie dan aan mijn vader\nal mijn glorie in Egypte\nen al wat jullie hebben gezien;\nhaast je en doe mijn vader afdalen hierheen!"
    },
    {
      "verse": 14,
      "text": "Dan valt hij zijn broer Benjamin om de hals en weent,\nook Benjamin\nheeft geweend toen hij hem omhelsde."
    },
    {
      "verse": 15,
      "text": "Hij kust al zijn broeders en weent om hen,\nen na dat alles\nhebben zijn broeders met hem durven spreken."
    },
    {
      "verse": 16,
      "text": "De stem is gehoord\nin het huis van Farao, dat men zei:\nJozefs broers zijn gekomen!,\nen goed was dat in de ogen van Farao\nen in de ogen van zijn dienaren."
    },
    {
      "verse": 17,
      "text": "Dan zegt Farao tot Jozef:\nzeg tot je broeders: doet dít!:\nbelaadt uw lastdieren,\ngaat heen en komt aan in het land van Kanaän;"
    },
    {
      "verse": 18,
      "text": "neemt uw vader en uw huishoudens mee en komt tot mij:\nen ik zal u geven\nhet goede van het land van Egypte;\neet het vette van het land!-"
    },
    {
      "verse": 19,
      "text": "en jijzelf moet gebieden: doet dít!:\nnemen jullie uit het land Egypte wagens mee\nvoor je kroost en je vrouwen,\njullie tillen je vader daarop en kómen!-"
    },
    {
      "verse": 20,
      "text": "en laat jullie oog\nniet omzien naar jullie spullen,\nwant het goede van het hele land van Egypte, voor jullie is dat!"
    },
    {
      "verse": 21,
      "text": "Zo dóen ze, de zonen van Israël;\nJozef geeft hun wagens, naar het bevel van Farao;\nen hij geeft hun proviand voor onderweg."
    },
    {
      "verse": 22,
      "text": "Aan hen allen heeft hij per man een stel kleren gegeven;\naan Benjamin heeft hij gegeven driehonderd zilverlingen\nen vijf stel kleren."
    },
    {
      "verse": 23,
      "text": "Aan zijn vader\nheeft hij evenzo tien ezels gezonden,\ndragend van het goede van Egypte,\nen tien ezelinnen,\ndie koren, brood en ander voedsel droegen voor zijn vader, voor onderweg."
    },
    {
      "verse": 24,
      "text": "Hij zendt zijn broeders heen en zij gáán;\nhij zegt tot hen:\nwind je niet op onderweg!"
    },
    {
      "verse": 25,
      "text": "Dan klimmen ze óp uit Egypte;\nze komen aan in het land van Kanaän\nbij Jakob, hun vader."
    },
    {
      "verse": 26,
      "text": "Ze melden hem en zeggen:\nJozef lééft nog!-\nja, hij is heerser over heel het land van Egypte!\nZijn hart verkilt,\nwant hij heeft hen niet kunnen geloven."
    },
    {
      "verse": 27,
      "text": "Maar zij spreken tot hem\nalle woorden van Jozef die hij tot hen heeft gesproken,\nen hij ziet de wagens\ndie Jozef heeft gezonden om hem daarop te tillen.\nDan leeft\nde adem van Jakob, hun vader, op."
    },
    {
      "verse": 28,
      "text": "Israël zegt:\nhet is te veel!- Jozef, mijn zoon, lééft nog!-\nik ga!, ik zal hem zien voordat ik sterf!"
    }
  ],
  "translation": "NB"
}