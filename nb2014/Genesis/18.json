{
  "book": "Genesis",
  "chapter": 18,
  "verses": [
    {
      "verse": 1,
      "text": "Dan laat de Ene zich aan hem zien,\nbij de godseiken van Mamree,- die wordt gezien ,\nterwijl hij in het heetst van de dag is gezeten in de ingang van de tent."
    },
    {
      "verse": 2,
      "text": "Hij heft zijn ogen op en ziet:\nziedaar, drie mannen\nbij hem geposteerd;\nhij ziet dat,\nsnelt vanuit de ingang van de tent hen tegemoet\nen buigt zich ter aarde."
    },
    {
      "verse": 3,
      "text": "Hij zegt:\nmijn heer,\náls ik toch genade heb gevonden in je ogen,\nga toch niet voorbij, van bij je dienaar!-"
    },
    {
      "verse": 4,
      "text": "laat toch een weinig water worden genomen en\nwast uw voeten:\nleunt neer onder de boom!-"
    },
    {
      "verse": 5,
      "text": "ik neem een bete broods: versterkt uw harten!- daarna kunt ge verder trekken,\nwant daarvoor zijt ge bij uw dienaar voorbij getrokken!\nZij zeggen:\nwil zo doen\nzoals je hebt gesproken!"
    },
    {
      "verse": 6,
      "text": "Abraham haast zich op de tent aan, naar Sara,-\nen zegt:\nhaast je!-\ndrie maten meel, korrelbloem:\nkneed het, maak koeken!"
    },
    {
      "verse": 7,
      "text": "Naar het rundvee is Abraham gesneld:\nhij neemt een runderjong,- mals en goed\nen geeft dat aan de jongen:\nhij haast zich om het klaar te maken."
    },
    {
      "verse": 8,
      "text": "Hij neemt room en boter\nén het runderjong dat hij heeft klaargemaakt,\nen zet dat neer voor hun aanschijn.\nTerwijl hij bij hen blijft staan onder de boom, eten zij."
    },
    {
      "verse": 9,
      "text": "Dan zeggen ze tot hem:\nwáár is Sara, je vrouw?\nHij zegt: ziedaar, in de tent!"
    },
    {
      "verse": 10,
      "text": "Hij zegt:\nterugkerend keer ik tot jou terug in de tijd van levenschenken,\nen dan is hier een zoon bij Sara, je vrouw!\nIntussen hoort Sara dit in de open kant van de tent, achter hem."
    },
    {
      "verse": 11,
      "text": "Abraham en Sara zijn oud geworden,\nop dagen gekomen;\nopgehouden is het te geschieden aan Sara\nnaar de wijze der vrouwen."
    },
    {
      "verse": 12,
      "text": "Dus lacht Sara in haar binnenste en zegt:\nnadat ik versleten ben zal mij nog wellust geschieden?-\nen mijn heer is oud geworden!"
    },
    {
      "verse": 13,
      "text": "Dan zegt de Ene tot Abraham:\nwaarom eigenlijk heeft Sara gelachen en gezegd\n‘ach zal ik waarachtig baren, ik die zo oud ben geworden?’-"
    },
    {
      "verse": 14,
      "text": "is voor de Ene een woord te wonderlijk?-\ntegen de samenkomsttijd\nzal ik tot jou terugkeren, in de tijd van levenschenken, en dan is er bij Sara een zoon!"
    },
    {
      "verse": 15,
      "text": "Sara loochent het en zegt: ‘ik heb niet gelachen!’, want ze is bevreesd geworden;\nmaar hij zegt: nee!- je hebt wél gelachen!"
    },
    {
      "verse": 16,
      "text": "De mannen staan vandaar op\nen turen over het aanschijn van Sodom,\nterwijl Abraham\nmet hen meegaat om ze heen te zenden."
    },
    {
      "verse": 17,
      "text": "Toen heeft de Ene gezegd:\nzal ik voor Abraham gaan verhullen\nwat ik ga doen?"
    },
    {
      "verse": 18,
      "text": "Abraham\nzal, in wat hij zal worden, worden tot een groot volk, kernachtig ook;\nin hem zullen gezegend zijn\nalle volkeren van het aardland;"
    },
    {
      "verse": 19,
      "text": "want ik weet van hem,\nom wat hij zijn zonen en zijn huis na hem zal gebieden,\ndat ze zullen waken over de weg van de Ene\ndoor gerechtigheid te doen en recht:\nopdat\nde Ene over Abraham moge doen komen\nwat hij over hem heeft gesproken!"
    },
    {
      "verse": 20,
      "text": "Dan zegt de Ene :\nhet schreeuwen uit Sodom en Gomorra is overvloedig\nen hun zonde\nzwaar, bovenmate,"
    },
    {
      "verse": 21,
      "text": "laat ik toch neerdalen en zien:\nhet geschreeuw uit haar dat tot mij is gekomen, hebben ze het gedaan, alles daar,\nof niet,- ik wil het weten!"
    },
    {
      "verse": 22,
      "text": "De mannen wenden zich af van daar\nen gaan op Sodom aan;\nmaar Abraham\nblijft nog staan voor het aanschijn van de Ene ."
    },
    {
      "verse": 23,
      "text": "Abraham treedt nader en zegt:\nwilt ge werkelijk wegrukken\noprechte en boosdoener samen?-"
    },
    {
      "verse": 24,
      "text": "misschien is er een vijftigtal rechtvaardigen binnen de stad:\nwilt ge die wegrukken, en niets vergeven aan die plaats\nomwille van de vijftig rechtvaardigen in haar schoot?-"
    },
    {
      "verse": 25,
      "text": "het vloekt toch bij u om te doen naar dit woord,\nom rechtvaardige en boosdoener samen te doden?-\nworden zal het dan ‘zo de oprechte, zó de boze!’-\ndat vloekt bij u;\nde rechter van heel het aardland\nzal geen recht doen?"
    },
    {
      "verse": 26,
      "text": "Dan zegt de Ene :\nals ik in Sodom vijftig rechtvaardigen vind binnen die stad,\nzal ik aan heel het oord vergeving schenken vanwege hén!"
    },
    {
      "verse": 27,
      "text": "Abraham antwoordt en zegt:\nzie toch, ik heb mij verstout te spreken tot mijn Heer,\nik die stof en as ben:"
    },
    {
      "verse": 28,
      "text": "misschien ontbreken er\naan de vijftig oprechten vijf,-\nzult ge de hele stad verdelgen om dit vijftal?\nEn hij zegt: ik zal (haar) niet verdelgen\nals ik er vind\nveertig en een vijftal!"
    },
    {
      "verse": 29,
      "text": "Hij voegt nog toe aan het spreken tot hem en zegt:\nmisschien worden er daar veertig gevonden?\nHij zegt: ik zal het niet doen\nvanwege die veertig!"
    },
    {
      "verse": 30,
      "text": "Hij zegt: laat het toch niet\nontsteken bij mijn Heer, moge ik spreken:\nmisschien worden er daar dertig gevonden?\nHij zegt: ik zal het niet doen\nals ik er daar dertig vind!"
    }
  ],
  "translation": "NB"
}