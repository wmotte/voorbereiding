{
  "book": "Genesis",
  "chapter": 27,
  "verses": [
    {
      "verse": 1,
      "text": "Het geschiedt dat Isaak oud is geworden\nen zijn ogen worden te bleek om te kunnen zien;\nhij roept\nEsau, zijn grootste zoon,\nen zegt tot hem: mijn zoon!,\nen die zegt tot hem: hier ben ik!"
    },
    {
      "verse": 2,
      "text": "En hij zegt:\nziehier toch, ik ben oud geworden,\nik ken de dag van mijn dood niet;"
    },
    {
      "verse": 3,
      "text": "welnu, pak toch je spullen op,\nje pijlkoker en je boog,-\ntrek uit te velde\nen jaag voor mij een stuk jachtwild;"
    },
    {
      "verse": 4,
      "text": "maak mij een smakelijk maal zoals ik er van houd: laat het tot mij komen en ik zal eten,\nopdat mijn ziel je zal zegenen voordat ik sterf!"
    },
    {
      "verse": 5,
      "text": "Rebekka is toehoorster\nbij het spreken van Isaak\ntot zijn zoon Esau;\nEsau gaat het veld in\nom een stuk jachtwild te jagen en er mee thuis te komen."
    },
    {
      "verse": 6,
      "text": "Rebekka heeft gezegd\ntot haar zoon Jakob, ze zegt:\nziehier, ik heb je vader horen\nspreken tot je broer Esau, en hij zei:"
    },
    {
      "verse": 7,
      "text": "‘kom naar mij toe met een stuk jachtwild en maak er een smakelijk maal van, dan zal ik eten,-\nen ik zal je zegenen voor het aanschijn van de Ene in het aanschijn van mijn dood!’-"
    },
    {
      "verse": 8,
      "text": "welnu, mijn zoon, hoor naar mijn stem,\nvoor wat ik je ga gebieden!-"
    },
    {
      "verse": 9,
      "text": "ga toch naar het wolvee,\nneem voor mij van daar mee\ntwee goede geitenbokjes;\ndan maak ik daarvan een smakelijk maal voor je vader, zoals hij ervan houdt;"
    },
    {
      "verse": 10,
      "text": "daarmee moet je tot je vader komen, en hij zal eten:\nomwille daarvan dat hij jou zal zegenen in het aanschijn van zijn dood!"
    },
    {
      "verse": 11,
      "text": "Jakob zegt\ntot zijn moeder Rebekka:\nziehier, mijn broeder Esau is een harig man\nen ik ben een glad man:"
    },
    {
      "verse": 12,
      "text": "misschien zal vader mij betasten\nen wezen zal ik dan in zijn ogen als een die de gek met hem steekt:\ndoen komen zal ik over mij vervloeking en geen zegen!"
    },
    {
      "verse": 13,
      "text": "Maar zijn moeder zegt tot hem:\nover mij die vervloeking van jou, mijn zoon!-\necht, hoor naar mijn stem, ga en neem het voor mij mee!"
    },
    {
      "verse": 14,
      "text": "Hij gaat, neemt ze mee\nen komt er mee bij zijn moeder;\nzijn moeder maakt een smakelijk maal,\nzoals zijn vader ervan houdt."
    },
    {
      "verse": 15,
      "text": "Dan neemt Rebekka de gewaden van Esau, haar grootste zoon,- de kostbaarste\ndie er bij haar in huis waren,\nen trekt ze Jakob, haar kleinste zoon, aan."
    },
    {
      "verse": 16,
      "text": "De huiden\nvan de geitenbokjes\nheeft ze over zijn handen getrokken,-\nen over het gladde deel van zijn hals."
    },
    {
      "verse": 17,
      "text": "Ze geeft het smakelijke maal en het brood dat ze heeft klaargemaakt\nhaar zoon Jakob in de hand."
    },
    {
      "verse": 18,
      "text": "Hij komt binnen bij zijn vader en zegt ‘vader’,\nen die zegt: hier ben ik,\nwie ben jij, mijn zoon?"
    },
    {
      "verse": 19,
      "text": "Dan zegt Jakob tot zijn vader:\nik ben Esau, je eersteling,\ngedaan heb ik\nzoals je tot mij hebt gesproken;\nricht je toch op, ga zitten\nen eet van mijn jachtbraad\nopdat je ziel mij kan zegenen!"
    },
    {
      "verse": 20,
      "text": "Isaak zegt tot zijn zoon:\nwat heb je dit haastig gevonden, mijn zoon!-\nen hij zegt:\nomdat de Ene , uw God, het zo liet treffen voor mijn aanschijn!"
    },
    {
      "verse": 21,
      "text": "Dan zegt Isaak tot Jakob:\ntreed toch nader, ik wil je betasten, mijn zoon:\nof jij hier mijn zoon Esau bent of niet!"
    },
    {
      "verse": 22,
      "text": "Jakob treedt nader tot Isaak, zijn vader, en die betast hem;\nhij zegt: de stem is de stem van Jakob,\nmaar de handen zijn Esaus handen!"
    },
    {
      "verse": 23,
      "text": "Hij heeft hem niet herkend,\nwant zijn handen zijn geweest\nals de handen van Esau, zijn broer: harig;\nen hij zegent hem."
    },
    {
      "verse": 24,
      "text": "En hij zegt:\njij hier bent mijn zoon Esau?-\nen hij zegt ‘dat ben ik!’"
    },
    {
      "verse": 25,
      "text": "Hij zegt:\nbreng het mij nader, dan kan ik eten van het jachtwild van mijn zoon,\nzodat mijn ziel je kan zegenen!\nHij brengt het hem nader en hij eet;\nook komt hij tot hem met wijn en hij drinkt."
    },
    {
      "verse": 26,
      "text": "Dan zegt Isaak, zijn vader, tot hem:\ntreed toch nader en kus mij, mijn zoon!"
    },
    {
      "verse": 27,
      "text": "Hij treedt nader en kust hem,\nen hij ruikt de reuk van zijn gewaden en zegent hem;\nhij zegt:\nzie aan, de reuk van mijn zoon\nis als de reuk van een veld\ndat de Ene heeft gezegend!-"
    },
    {
      "verse": 28,
      "text": "geve God jou\nvan de dauw van de hemelen en\nvan het vette van het aardland,\nén overvloed van koren en most!-"
    },
    {
      "verse": 29,
      "text": "gemeenschappen zullen je dienen\nen stammen zullen voor je buigen,\nword je broeders de baas,\nlaten voor jou buigen de zonen van je moeder;\nwie jou vervloekt zij vervloekt,\nwie jou zegent gezegend!"
    },
    {
      "verse": 30,
      "text": "En het geschiedt:\nmet dat Isaak voleindigd heeft\nJakob te zegenen\nen het geschiedt\ndat Jakob maar net is weggegaan\nvan het aanschijn van zijn vader Isaak,-\nis zijn broer Esau\nthuisgekomen van de jacht."
    }
  ],
  "translation": "NB"
}