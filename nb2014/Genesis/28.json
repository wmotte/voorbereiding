{
  "book": "Genesis",
  "chapter": 28,
  "verses": [
    {
      "verse": 1,
      "text": "Dan roept Isaak Jakob toe en zegent hem\nen gebiedt hem en zegt tot hem:\nneem geen vrouw uit de dochters van Kanaän,-"
    },
    {
      "verse": 2,
      "text": "sta op, ga naar Padan Aram,\nnaar het huis van Betoeël, je moeders vader,-\nen neem je een vrouw dáárvandaan,\nuit de dochters van Laban, je moeders broer;"
    },
    {
      "verse": 3,
      "text": "God de Overmachtige zal je zegenen,\nhij zal je vruchtbaar en talrijk maken;\nworden zul je tot een vergadering van gemeenschappen!-"
    },
    {
      "verse": 4,
      "text": "hij geve je de zegen van Abraham,\njou en jouw zaad mét je,\nopdat jij zult beërven het land van je omzwervingen\ndat God aan Abraham heeft gegeven!"
    },
    {
      "verse": 5,
      "text": "Isaak zendt Jakob weg\nen die gaat op Padan Aram aan,-\nnaar Laban, de zoon van Betoeël de Arameeër,\nde broer van Rebekka,\nmoeder van Jakob en Esau."
    },
    {
      "verse": 6,
      "text": "Als Esau ziet\ndat Isaak\nJakob heeft gezegend\nen hem naar Padan Aram heeft gezonden\nom zich daarvandaan een vrouw te nemen,-\ntoen hij hem zegende\nen hem een gebod oplegde door te zeggen:\nneem geen vrouw uit de dochters van Kanaän!-"
    },
    {
      "verse": 7,
      "text": "en dat Jakob hoort\nnaar zijn vader en zijn moeder,\nen naar Padan Aram gaat,"
    },
    {
      "verse": 8,
      "text": "dan ziet Esau in\nhoe slecht de dochters van Kanaän zijn,-\nin de ogen van Isaak, zijn vader,"
    },
    {
      "verse": 9,
      "text": "en gaat Esau naar Ismaël,\nen neemt zich\nMachalat, dochter van Abrahams zoon Ismaël, zuster van Nevajot, tot vrouw bij de vrouwen die hij heeft."
    },
    {
      "verse": 10,
      "text": "Jakob trekt weg van Beëer Sjeva,-\nen gaat op Charan aan."
    },
    {
      "verse": 11,
      "text": "Hij bereikt het oord\nen overnacht daar, want de zon is thuisgekomen;\nhij neemt een van de stenen van het oord en\nlegt die aan zijn hoofdeinde;\nzo slaapt hij in, in dat oord."
    },
    {
      "verse": 12,
      "text": "Hij droomt:\nziedaar, een ladder geposteerd op het aardland,\nzijn hoofd reikend tot aan de hemel;\nziedaar: engelen van God\nopstijgend en neerdalend daarover;"
    },
    {
      "verse": 13,
      "text": "en ziedaar: boven hem de Ene geposteerd;\nhij zegt:\nik ben de Ene ,\nGod van je vader Abraham en\nGod van Isaak;\nhet aardland\nwaarop je nu slaapt\nzal ik geven aan jou en aan je zaad;"
    },
    {
      "verse": 14,
      "text": "worden zal je zaad als het stof van het aardland\nen uitbreken zul je zeewaarts, oostwaarts, noordelijk en zuidwaarts;\ngezegend zullen zijn door jou, en door je zaad alle families op de – rode – grond;"
    },
    {
      "verse": 15,
      "text": "ziehier, ik ben met je,\nwáken zal ik over je, overal waar je gaat\nen je doen terugkeren\nop deze – rode – grond;\nwant ik zal je niet verlaten\ntotdat ik echt heb gedaan\nwat ik tot jou heb gesproken!"
    },
    {
      "verse": 16,
      "text": "Jakob wordt wakker\nuit zijn slaap\nen zegt:\nwaarlijk is hier de Ene\nin dit oord;\nen ík heb het niet onderkend!"
    },
    {
      "verse": 17,
      "text": "Hij wordt bevreesd en zegt:\nhoe vreeswekkend is dit oord!-\ndit is niet anders\ndan een huis van God,\ndit is de poort des hemels!"
    },
    {
      "verse": 18,
      "text": "In de ochtendvroegte recht Jakob zijn schouders,\nhij neemt de steen die hij had neergelegd aan zijn hoofdeind\nen zet haar neer als standkei;\ndan giet hij olie over haar hoofd."
    },
    {
      "verse": 19,
      "text": "Hij roept als naam uit voor dat oord: Bet El,- huis van God!\nmaar eertijds was ‘Loez’ de naam van de stad van hoofde aan."
    },
    {
      "verse": 20,
      "text": "Dan belooft Jakob een belofte en zegt:\nals God met mij zal wezen\nen mij bewaren zal op deze weg die ik ga\nen mij zal geven brood om te eten\nen een gewaad om aan te trekken,"
    },
    {
      "verse": 21,
      "text": "en ik in vrede zal zijn teruggekeerd naar het huis van mijn vader,-\nwezen zal de Ene mij tot God!-"
    },
    {
      "verse": 22,
      "text": "en deze steen\ndie ik als standkei heb neergezet\nzal wezen een huis van God;\nal wat gij mij zult geven\nzal ik vertienen, ja vertienen voor u!"
    }
  ],
  "translation": "NB"
}