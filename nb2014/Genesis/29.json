{
  "book": "Genesis",
  "chapter": 29,
  "verses": [
    {
      "verse": 1,
      "text": "Dan heft Jakob zijn voeten op,-\nen gaat naar het land van de zonen van het oosten."
    },
    {
      "verse": 2,
      "text": "Hij ziet uit\nen ziedaar, een bron in het veld,\nen ziedaar, dáár zijn\ndrie kudden wolvee bij haar\nomdat ze uit díe bron\nde kudden drenken;\nmaar de steen op de mond van de bron is gróót."
    },
    {
      "verse": 3,
      "text": "Verzamelen zullen zich alle kudden daarheen\nwentelen zullen ze de steen van de mond van de bron\nen drenken het wolvee;\ndoen terugkeren zullen ze de steen op de mond van de bron op haar plaats."
    },
    {
      "verse": 4,
      "text": "Jakob zegt tot hen:\nbroeders, vanwaar zijt gij?-\nen zij zeggen:\nvan Charan zijn wij!"
    },
    {
      "verse": 5,
      "text": "Dan zegt hij tot hen:\nkent ge Laban, de zoon van Nachor?-\nen zij zeggen: die kennen wij!"
    },
    {
      "verse": 6,
      "text": "Hij zegt tot hen: is het vrede voor hem?-\nen zij zeggen: ja, vrede,-\nziedaar zijn dochter Rachel,\nze komt aan met het wolvee!"
    },
    {
      "verse": 7,
      "text": "Hij zegt: zie, het is nog hoog-en-breed dag,\nnog geen tijd om het vee te verzamelen;\ndrenkt het wolvee, gaat heen en weidt!"
    },
    {
      "verse": 8,
      "text": "Maar zij zeggen:\ndat ligt niet in onze macht\ntotdat alle kudden verzameld zijn,\nwentelen zullen ze de steen\nvan de mond van de bron,-\nen drenken zullen wij de kudde!"
    },
    {
      "verse": 9,
      "text": "Hij is nog in gesprek met hen,\nals Rachel aankomt met het wolvee dat van haar vader is,\nwant herderin is zij."
    },
    {
      "verse": 10,
      "text": "En het geschiedt:\nzodra Jakob Rachel heeft gezien,-\nde dochter van Laban, de broer van zijn moeder,\nén het wolvee van Laban, de broer van zijn moeder,\ntreedt Jakob naderbíj,\nwentelt de steen weg van de mond van de bron\nen drenkt\nhet wolvee van Laban, de broer van zijn moeder."
    },
    {
      "verse": 11,
      "text": "Dan kust Jakob Rachel,-\nhij verheft zijn stem en weent."
    },
    {
      "verse": 12,
      "text": "Jakob meldt aan Rachel\ndat hij een broeder van haar vader is\nen dat hij een zoon van Rebekka is;\nzij snelt heen en meldt het haar vader."
    },
    {
      "verse": 13,
      "text": "En het geschiedt: met dat Laban heeft gehoord het ongehoorde over Jakob, de zoon van zijn zuster,\nsnelt hij hem tegemoet, omhelst hem, kust hem\nen doet hem komen in zijn huis;\nhíj vertelt aan Laban\nal deze woorden."
    },
    {
      "verse": 14,
      "text": "Laban zegt tot hem:\necht, mijn gebeente en mijn vlees ben je!-\nen hij zet zich bij hem neer, de dagen van een maand."
    },
    {
      "verse": 15,
      "text": "Dan zegt Laban tot Jakob:\nomdat je mijn broeder bent\nzou je mij moeten dienen om niet?-\nmeld mij wat je loon moet zijn!"
    },
    {
      "verse": 16,
      "text": "Nu heeft Laban twee dochters;\nde naam van de oudste is Lea,\nde naam van de jongste is Rachel."
    },
    {
      "verse": 17,
      "text": "Maar de ogen van Lea waren flets,\nterwijl Rachel is geweest:\nschoon van gestalte en schoon van aanzien."
    },
    {
      "verse": 18,
      "text": "Jakob krijgt Rachel lief;\nhij zegt:\nik wil je zeven jaren dienen\nom Rachel, je jongste dochter!"
    },
    {
      "verse": 19,
      "text": "Laban zegt:\nbeter dat ik haar aan jou geef\ndan dat ik haar geef aan een andere man;\nzet je bij mij neer!"
    },
    {
      "verse": 20,
      "text": "Zo dient Jakob zeven jaren voor Rachel;\ndie worden in zijn ogen als enkele dágen,\nomdat hij haar liefheeft."
    },
    {
      "verse": 21,
      "text": "Dan zegt Jakob tot Laban: welnu, verleen (mij) mijn vrouw!-\nwant vervuld zijn mijn dagen:\nik wil tot haar komen!"
    },
    {
      "verse": 22,
      "text": "Laban verzamelt alle mannen van de plaats en maakt een feestdronk klaar."
    },
    {
      "verse": 23,
      "text": "In de avondschemer geschiedt het:\ndan neemt hij zijn dochter Lea\nen doet haar komen tot hem,-\nen hij komt tot háár…"
    },
    {
      "verse": 24,
      "text": "Laban geeft haar\nzijn slavin Zilpa mee,-\nzijn dochter Lea tot slavin."
    },
    {
      "verse": 25,
      "text": "Het geschiedt in de ochtend:\nzie, het is Lea!-\nen hij zegt tot Laban:\nwat heb je me nu gedaan?-\nheb ik niet om Rachel bij je gediend?-\nwaarom heb je me dan bedrogen?"
    },
    {
      "verse": 26,
      "text": "Laban zegt:\ndat wordt nooit zo gedaan op onze plek:\nde geringere weggeven vóór het aanschijn van de eerstelinge;"
    },
    {
      "verse": 27,
      "text": "vervul deze zevendagenplicht,\ngeven zal ik je ook déze,\nvoor het dienstwerk waarmee je bij mij zult dienen\nnog zeven jaren hierna!"
    },
    {
      "verse": 28,
      "text": "Zo doet Jakob:\nhij vervult deze zevendagenplicht;\ndan geeft hij hem zijn dochter Rachel, hem tot vrouw."
    },
    {
      "verse": 29,
      "text": "Laban geeft aan zijn dochter Rachel\nzijn slavin Bilha mee, haar tot slavin."
    },
    {
      "verse": 30,
      "text": "Hij komt ook tot Rachel\nen heeft Rachel ook meer dan Lea lief;\nhij dient bij hem\nnog zeven jaren hierna."
    }
  ],
  "translation": "NB"
}