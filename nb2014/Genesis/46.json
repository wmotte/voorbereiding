{
  "book": "Genesis",
  "chapter": 46,
  "verses": [
    {
      "verse": 1,
      "text": "Israël breekt op, en al wat bij hem is,\nen komt aan bij Beëer Sjeva,- bron van zeven, bron waar gezworen ;\nhij slachtoffert offerdieren\nvoor de God van Isaak, zijn vader."
    },
    {
      "verse": 2,
      "text": "Dan zegt God in gezichten des nachts tot Israël,-\nhij zegt: Jakob! Jakob!,\nen die zegt: hier ben ik!"
    },
    {
      "verse": 3,
      "text": "Hij zegt:\nik ben de Godheid, die de God van je vader was;\nvrees niet om af te dalen naar Egypte,\nwant om een groot volk te worden zet ik je daar neer;"
    },
    {
      "verse": 4,
      "text": "ik\nzal met jou méé afdalen naar Egypte,\nik zal je weer doen ópklimmen door óók op te klimmen;\nen Jozef is het\ndie zijn hand op je ogen zal leggen!"
    },
    {
      "verse": 5,
      "text": "Dan staat Jakob op uit Beëer Sjeva\nen tillen de zonen van Israël hun vader Jakob,\nhun kroost en hun vrouwen\nop de wagens\ndie Farao gezonden heeft om hem daarop te tillen."
    },
    {
      "verse": 6,
      "text": "Ze nemen hun have mee,\nen hun bezit dat ze in bezit gekregen hebben, in het land van Kanaän,\nen komen aan in Egypte,\nJakob en al zijn zaad met hem."
    },
    {
      "verse": 7,
      "text": "Zijn zonen\nen zijn zoons-zonen met hem,\nzijn dochters en de dochters van zijn zonen,\nja al zijn zaad,-\nhij heeft het met zich mee doen komen naar Egypte."
    },
    {
      "verse": 8,
      "text": "En dit zijn de namen van de zonen van Israël die naar Egypte zijn gekomen, van Jakob en zijn zonen.\nDe eersteling van Jakob: Ruben."
    },
    {
      "verse": 9,
      "text": "De zonen van Ruben:\nHenoch, Paloe, Chetsron en Karmi."
    },
    {
      "verse": 10,
      "text": "De zonen van Simeon:\nJemoeël, Jamien, Ohad, Jachien en Tsochar;\nen Saul, de zoon van de Kanaänitische."
    },
    {
      "verse": 11,
      "text": "De zonen van Levi:\nGersjon,\nKehat en Merari."
    },
    {
      "verse": 12,
      "text": "De zonen van Juda:\nEer, Onan, Sjela, Perets en Zerach;\nmaar Eer sterft en Onan ook in het land van Kanaän,\nmaar de zonen van Perets, dat worden Chetsron en Chamoel."
    },
    {
      "verse": 13,
      "text": "De zonen van Issachar:\nTola, Poea, Jov en Sjimron."
    },
    {
      "verse": 14,
      "text": "De zonen van Zebulon:\nSered, Elon en Jachleël."
    },
    {
      "verse": 15,
      "text": "Dít zijn de zonen van Lea,\ndie zij aan Jakob heeft gebaard in Padan Aram,\nnaast Dina, zijn dochter;\nalle ziel van zijn zonen en dochters is: drieëndertig."
    },
    {
      "verse": 16,
      "text": "Dan de zonen van Gad:\nTsifjon en Chagi, Sjoeni en Etsbon;\nEri, Arodi en Areli."
    },
    {
      "verse": 17,
      "text": "De zonen van Aser:\nJimna, Jisjva, Jisjvi, Beria en hun zuster Serach;\nen de zonen van Beria:\nChever en Malkiël."
    },
    {
      "verse": 18,
      "text": "Dit zijn de zonen van Zilpa,\nwelke Laban heeft gegeven aan zijn dochter Lea;\nzij baart deze aan Jakob: zestien zielen."
    },
    {
      "verse": 19,
      "text": "De zonen van Jacobs vrouw Rachel:\nJozef en Benjamin."
    },
    {
      "verse": 20,
      "text": "Geboren wordt aan Jozef\nin het land van Egypte\nwat Asnat hem heeft gebaard,\nde dochter van Poti Fera, de priester van On:\nManasse, en Efraïm."
    },
    {
      "verse": 21,
      "text": "De zonen van Benjamin:\nBela, Becher en Asjbeel,\nGera en Naäman, Echi en Rosj;\nMoepiem, Choepiem en Ard."
    },
    {
      "verse": 22,
      "text": "Dát zijn de zonen van Rachel\ndie aan Jakob gebaard zijn;\nalle ziel is: veertien."
    },
    {
      "verse": 23,
      "text": "De zonen van Dan: Choesjiem."
    },
    {
      "verse": 24,
      "text": "De zonen van Naftali:\nJachtseël, Goeni, Jeetser en Sjileem."
    },
    {
      "verse": 25,
      "text": "Dát zijn de zonen van Bilha,-\ndie Laban heeft gegeven aan zijn dochter Rachel;\nzij baart deze aan Jakob, alle ziel: zeven."
    },
    {
      "verse": 26,
      "text": "Het hele zielental dat met Jakob naar Egypte is gekomen, die zijn voortgekomen uit zijn heup,\nzonder de vrouwen van Jakobs zonen:\nalle ziel is zesenzestig."
    },
    {
      "verse": 27,
      "text": "De zonen van Jozef die hem in Egypte zijn gebaard: tweemaal een ziel;\nhet hele zielental van het huis van Jakob dat\nnaar Egypte kwam is: zeventig."
    },
    {
      "verse": 28,
      "text": "Maar Juda\nheeft hij voor zijn aanschijn uitgezonden naar Jozef\nom de weg te wijzen voor zijn aanschijn uit naar Gosjen;\nze komen aan bij het land van Gosjen."
    },
    {
      "verse": 29,
      "text": "Jozef spant zijn rijtuig aan\nen klimt óp naar Gosjen: Israël, zijn vader, tegemoet;\nals die zich aan hem laat zien\nvalt hij hem om de hals\nen weent, heel lang, bij hem om de hals."
    },
    {
      "verse": 30,
      "text": "Dan zegt Israël tot Jozef: sterven kan ik nu\nna het zien van jouw aanschijn,\nwant je bent nog in leven!"
    }
  ],
  "translation": "NB"
}