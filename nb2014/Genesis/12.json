{
  "book": "Genesis",
  "chapter": 12,
  "verses": [
    {
      "verse": 1,
      "text": "Dan zegt de Ene tot Abram:\nga, jij, weg uit je land, uit je geboortetent en uit het huis van je vader,-\nnaar het land dat ik je zal doen zien;"
    },
    {
      "verse": 2,
      "text": "ik zal je maken tot een groot volk, ik zal je zegenen,\nik zal groot maken jóuw naam;\nword een zegen!-"
    },
    {
      "verse": 3,
      "text": "ik zal zegenen wie jou zegenen\nen wie jou verwenst zal ik vervloeken;\ndoor jou zullen gezegend zijn\nalle families op de – rode – grond!"
    },
    {
      "verse": 4,
      "text": "Dan gáát Abram,\nzoals tot hem gesproken heeft de Ene ,\nen met hem mee gaat Lot.\nAbram is een\nzoon van vijf jaren en zeventig jaar\nbij zijn uittocht uit Charan."
    },
    {
      "verse": 5,
      "text": "Méé neemt Abram: zijn vrouw Sarai en Lot,\nde zoon van zijn broer,\nal hun verwerf dat ze hebben verworven en\nalle levende ziel die ze zich eigen hebben gemaakt\nin Charan;\nze trekken weg\nom te gaan naar het land van Kanaän\nen ze kómen in het land van Kanaän."
    },
    {
      "verse": 6,
      "text": "Abram doorkruist het land\ntot aan het oord van Sjechem,\ntot aan de godseik van Moree * Niet naar de letter(s), maar wel naar de klank kan deze naam verstaan worden als ‘die doet zien’. ;\nde Kanaäniet is dan in het land."
    },
    {
      "verse": 7,
      "text": "Maar de Ene laat zich aan Abram zien\nen zegt:\naan jouw zaad\nzal ik dit land geven!\nDan bouwt hij daar een altaar\nvoor de Ene ,\ndie zich aan hem heeft laten zien."
    },
    {
      "verse": 8,
      "text": "Hij trekt vandaar verder, op het gebergte aan\nten oosten van Bet El,- huis van God , en spant zijn tent,-\nmet Bet El aan de zeezij\nen het Ai,- puinhoop , in het oosten;\nhij bouwt daar een altaar voor de Ene\nen roept de Ene aan bij zijn naam."
    },
    {
      "verse": 9,
      "text": "Abram breekt op,\nvoortgaande en opbrekend op de Negev aan."
    },
    {
      "verse": 10,
      "text": "Er geschiedt honger in het land;\nAbram daalt af naar Egypte, om dáár zwerver-te-gast te zijn,\nwant zwaar weegt de honger in het land."
    },
    {
      "verse": 11,
      "text": "En het geschiedt:\nmet dat de aankomst in Egypte is genaderd\nzegt hij tot Sarai,- vorstin voor mij , zijn vrouw:\nzie toch, ik wéét\ndat jij een vrouw bent schoon van aanzien;"
    },
    {
      "verse": 12,
      "text": "geschieden zal het:\nwanneer de Egyptenaren jou zullen aanzien\nzullen ze zeggen ‘zijn vrouw is dat!’;\nvermoorden zullen ze mij, en jóu laten leven!-"
    },
    {
      "verse": 13,
      "text": "zeg toch dat je mijn zuster bent;\nopdat het met mij goed mag gaan omwille van jou:\noverleven zal mijn ziel ter wille van jou!"
    },
    {
      "verse": 14,
      "text": "En het geschiedt,\nzodra Abram in Egypte aankomt\ndat de Egyptenaren de vrouw aanzien:\nja, schoon is zij, bovenmate!"
    },
    {
      "verse": 15,
      "text": "De vorsten van Farao zien haar aan\nen loven haar bij Farao,-\nen de vrouw wordt opgenomen in het huis van Farao."
    },
    {
      "verse": 16,
      "text": "En aan Abram deed hij goed omwille van haar;\nhet wordt het zijne:\nwolvee, rundvee en pakezels,\ndienaars en slavinnen,\nezelmerries en kamelenhengsten."
    },
    {
      "verse": 17,
      "text": "Maar de Ene slaat Farao met grote slagen\nen ook zijn huis\nom reden van Sarai, Abrams vrouw."
    },
    {
      "verse": 18,
      "text": "Farao laat Abram roepen\nen zegt:\nwat is dit dat je mij hebt aangedaan?-\nwaarom heb je mij niet gemeld\ndat zij je vrouw is?-"
    },
    {
      "verse": 19,
      "text": "waarom heb je gezegd ‘mijn zuster is zij!’\nzodat ik mij haar tot vrouw nam?-\nwelnu,\nhier is je vrouw, neem haar mee en ga!"
    },
    {
      "verse": 20,
      "text": "Farao gebiedt over hem mannen;\nzij hebben hem, met zijn vrouw en met al het zijne heengezonden."
    }
  ],
  "translation": "NB"
}