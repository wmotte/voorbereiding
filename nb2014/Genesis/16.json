{
  "book": "Genesis",
  "chapter": 16,
  "verses": [
    {
      "verse": 1,
      "text": "Sarai, Abrams vrouw,\nheeft aan hem niet gebaard;\nmaar zij heeft een Egyptische slavin, en haar naam is Hagar,- de zwerfster-te-gast ."
    },
    {
      "verse": 2,
      "text": "Dan zegt Sarai tot Abram:\nzie toch,\nuitgesloten heeft de Ene mij van het baren;\nkom toch binnen bij mijn slavin,-\nmisschien word ik tot-huis-gebouwd uit háár!\nEn Abram hoort naar de stem van Sarai."
    },
    {
      "verse": 3,
      "text": "Dan neemt\nSarai, Abrams vrouw,\nHagar, de Egyptische, haar slavin,\n-verlopen zijn tien jaren\nsinds Abram zich heeft neergezet in het land van Kanaän-\nen geeft haar aan Abram, haar man, hem tot vrouw."
    },
    {
      "verse": 4,
      "text": "Hij komt binnen bij Hagar en die wordt zwanger;\nals ze ziet dat ze zwanger is geworden,\nis haar meesteres niets meer in haar ogen."
    },
    {
      "verse": 5,
      "text": "Dan zegt Sarai tot Abram:\nmijn geweld over jou!-\nik heb\njou mijn slavin in de schoot gegeven;\nze ziet dat ze zwanger is geworden\nen ik ben niets meer in haar ogen!-\nmoge de Ene rechtspreken tussen jou en mij!"
    },
    {
      "verse": 6,
      "text": "Dan zegt Abram tot Sarai:\nziehier je slavin in jouw hand,\ndoe aan haar wat goed is in je ogen!-\nSarai vernedert haar\nen zij vlucht weg van haar aanschijn."
    },
    {
      "verse": 7,
      "text": "Háár vindt\nde engel van de Ene\nbij een water-oog in de woestijn:\nbij het water-oog op de weg naar Sjoer."
    },
    {
      "verse": 8,
      "text": "Hij zegt:\nHagar!-\nslavin van Sarai, vanwaar ben je gekomen en waar ga je heen?\nZij zegt:\nvoor het aanschijn van Sarai, mijn meesteres, ben ik op de vlucht!"
    },
    {
      "verse": 9,
      "text": "De engel van de Ene zegt tot haar:\nkeer terug tot je meesteres;\nverneder je onder haar hand!"
    },
    {
      "verse": 10,
      "text": "De engel van de Ene zegt tot haar:\nin overvloed zal ik je zaad overvloedig maken,\nhet zal niet te tellen zijn zo overvloedig!"
    },
    {
      "verse": 11,
      "text": "De engel van de Ene zegt tot haar:\nziehier, zwanger ben je en baren zul je een zoon;\nje zult als naam voor hem uitroepen ‘Ismaël’,- God hoort !-\nwant gehoord heeft de Ene naar je vernedering;"
    },
    {
      "verse": 12,
      "text": "hij, hij zal worden: een woudezel van een – rode – mens,-\nzijn hand tegen alles\nen de hand van alles tegen hem;\nop het aanschijn van al zijn broeders zal hij wonen!"
    },
    {
      "verse": 13,
      "text": "Zij roept als naam voor de Ene , die tot haar gesproken heeft:\ngij, El Roï,- God die mij ziet !\nwant, heeft ze gezegd,\nheb ik niet juist uitgezien naar ‘die mij ziet’?"
    },
    {
      "verse": 14,
      "text": "Daarom roept men tot de bron:\nBeëer Lachaj Roï,- Bron van de Levende die mij ziet !-\nziedaar, tussen Kadeesj en Bered."
    },
    {
      "verse": 15,
      "text": "Dan baart Hagar aan Abram een zoon;\nen Abram roept als naam voor zijn zoon die Hagar hem gebaard heeft ‘Ismaël’!"
    },
    {
      "verse": 16,
      "text": "Abram is\neen zoon van tachtig jaar en zes jaren,-\nals Hagar Ismaël baart aan Abram."
    }
  ],
  "translation": "NB"
}