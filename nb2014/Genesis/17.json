{
  "book": "Genesis",
  "chapter": 17,
  "verses": [
    {
      "verse": 1,
      "text": "Abram wordt\neen zoon van negentig jaar en negen jaren:\ndan laat de Ene zich aan Abram zien\nen zegt tot hem: ik ben El Sjadai,- God Overmachtig ;\nwandel voor mijn aanschijn en wordt volmaakt!-"
    },
    {
      "verse": 2,
      "text": "ik geef mijn verbond: tussen mij en jou;\nik zal je zeer, zéér overvloedig maken!"
    },
    {
      "verse": 3,
      "text": "Abram valt neer op zijn aanschijn;\nGod spreekt met hem en zegt:"
    },
    {
      "verse": 4,
      "text": "van mij uit:\nziehier mijn verbond met jou!-\nworden zul je\ntot een av hamon gojiem ,-\nvader van een menigte van volkeren;"
    },
    {
      "verse": 5,
      "text": "niet langer worde als naam voor jou geroepen ‘Avram’,\nworden zal je naam ‘Avraham’,\nomdat ik jou tot av hamon gojiem ,-\nvader van een menigte van volkeren heb gemaakt * Letterlijk: gegeven. ;"
    },
    {
      "verse": 6,
      "text": "zeer, zéér vruchtbaar zal ik je doen worden,\nmaken * Letterlijk: geven. zal ik je tot volkeren;\nkoningen zullen uit jou voortkomen!-"
    },
    {
      "verse": 7,
      "text": "gestand doen zal ik mijn verbond tussen mij en jou\nen je zaad na jou in hun generaties als een verbond voor eeuwig;\nom voor jou te worden tot God\nen voor je zaad na jou;"
    },
    {
      "verse": 8,
      "text": "geven zal ik aan jou\nen aan je zaad na jou het land van je omzwervingen:\nheel het land Kanaän\nals eigen grond voor eeuwig;\nworden zal ik voor hen tot God!"
    },
    {
      "verse": 9,
      "text": "Dan zegt God tot Abraham:\njij, jij zult mijn verbond bewaren;\njij en je zaad na jou in hun generaties;"
    },
    {
      "verse": 10,
      "text": "dit is mijn verbond\ndat ge zult bewaren,-\ntussen mij en u\nen je zaad na jou:\nbesnijd bij u al wat mannelijk is!-"
    },
    {
      "verse": 11,
      "text": "besnijden zult ge\nhet vlees van uw voorhuid;\nworden zal dat tot het teken van verbond\ntussen mij en u;"
    },
    {
      "verse": 12,
      "text": "als zoon-van-acht-dagen\nworde bij u besneden alle mannelijks, in al uw generaties:\neen nieuwgeborene van eigen huis\nén een aankoop voor zilver uit alle zoon van elders,\ndie niet uit jouw zaad is;"
    },
    {
      "verse": 13,
      "text": "besnijden!- besneden zal worden een nieuwgeborene van je huis en de aankoop van zilver;\nworden zal mijn verbond in uw vlees tot een verbond voor eeuwig;"
    },
    {
      "verse": 14,
      "text": "een voorhuid: een mannetje\nbij wie het vlees van zijn voorhuid niet besneden wordt,\nafgesneden zij die ziel van haar medemensen:\nhet verbond met mij heeft hij verbroken!"
    },
    {
      "verse": 15,
      "text": "Dan zegt God tot Abraham:\nSarai, je vrouw,-\nroep als haar naam niet meer ‘Sarai’,- vorstin voor mij ,\nnee, ‘Sarah’ * Uit te spreken als en hierna gespeld ‘Sara’. ,- vorstin! is haar naam;"
    },
    {
      "verse": 16,
      "text": "zegenen zal ik haar\nen ook zal ik je uit haar geven: een zoon;\nzegenen zal ik haar en tot volkeren zal zij worden:\nkoningen van gemeenschappen zullen er uit haar worden!"
    },
    {
      "verse": 17,
      "text": "Abraham valt op zijn aanschijn neer en lacht;\nhij zegt in zijn hart:\naan een zoon van honderd jaar zal worden gebaard?-\nen zal Sara ooit…\nzal een dochter van negentig jaar baren?"
    },
    {
      "verse": 18,
      "text": "Dan zegt Abraham tot God:\nach, moge Ismaël leven voor uw aanschijn!"
    },
    {
      "verse": 19,
      "text": "Maar God zegt:\ntóch is het Sara, je eigen vrouw,\ndie je een zoon gaat baren,\nen uitroepen zal je als naam voor hem ‘Isaak’,- men lacht! ;\nmet hém zal ik mijn verbond gestand doen tot een verbond voor eeuwig, voor zijn zaad na hem;"
    },
    {
      "verse": 20,
      "text": "ook voor Ismaël,- God hoort!\nzal ik je verhoren:\nziehier, zegenen zal ik hem,\nhem vrucht doen dragen en hem zeer, zéér overvloedig maken;\ntwaalf verhevenen zal hij geboren doen worden;\ngeven zal ik het hem om een groot volk te worden;"
    },
    {
      "verse": 21,
      "text": "en mijn verbond zal ik gestand doen met Isaak,-\nwelke Sara je zal baren tegen deze samenkomsttijd\nin het andere jaar!"
    },
    {
      "verse": 22,
      "text": "Hij houdt op te spreken met hem;\nGod klimt op\nvan boven Abraham."
    },
    {
      "verse": 23,
      "text": "Dan neemt Abraham zijn zoon Ismaël,\nen allen die in zijn huishouding geboren zijn\nen alles wat hij voor zilver gekocht heeft,\nal wat mannelijk is\nonder de mensen van Abrahams huis,-\nen besnijdt het vlees van hun voorhuid,\nin het bot van deze dag,\nzoals God tot hem heeft gesproken."
    },
    {
      "verse": 24,
      "text": "Abraham is\neen zoon van negenennegentig jaar,-\nals hij zich laat besnijden aan het vlees van zijn voorhuid."
    },
    {
      "verse": 25,
      "text": "Zijn zoon Ismaël is\neen zoon van dertien jaar,\nals hij wordt besneden\naan het vlees van zijn voorhuid."
    },
    {
      "verse": 26,
      "text": "In het bot van deze dag\nwordt hij besneden, Abraham,-\nmet Ismaël, zijn zoon."
    },
    {
      "verse": 27,
      "text": "En alle mannen van zijn huis, geboren in het huishouden\nof voor zilver gekocht van de zoon van een vreemdeling,\nzijn met hem besneden."
    }
  ],
  "translation": "NB"
}