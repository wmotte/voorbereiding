{
  "book": "Genesis",
  "chapter": 25,
  "verses": [
    {
      "verse": 1,
      "text": "Abraham voegt toe\nen neemt een vrouw aan wier naam is Ketoera."
    },
    {
      "verse": 2,
      "text": "Zij baart hem:\nZimran en Joksjan,\nMedan en Midjan;\nJisjbak en Sjoeach."
    },
    {
      "verse": 3,
      "text": "Joksjan heeft geboren laten worden\nSjeva en Dedan;\nde zonen van Dedan zijn geworden:\nde Asjoerieten, Letoesjieten en Leoemieten."
    },
    {
      "verse": 4,
      "text": "De zonen van Midjan:\nEfa, Efer en Henoch,\nAvida en Eldaä;\nal dezen zijn zonen van Ketoera."
    },
    {
      "verse": 5,
      "text": "Abraham geeft al wat van hem is aan Isaak."
    },
    {
      "verse": 6,
      "text": "Aan de zonen van de bijvrouwen die Abraham had\nheeft Abraham gaven gegeven;\nhij zendt hen weg\nvan zijn zoon Isaak, nog bij zijn leven,\noostwaarts, naar een land in het oosten."
    },
    {
      "verse": 7,
      "text": "Dit zijn\nde dagen van de levensjaren van Abraham die hij heeft geleefd:\nhonderd jaar, zeventig jaar en vijf jaren."
    },
    {
      "verse": 8,
      "text": "Abraham ontslaapt en sterft in goede grijsheid, oud en verzadigd;\nhij wordt verzameld bij zijn manschappen."
    },
    {
      "verse": 9,
      "text": "Hem begraven zijn zonen Isaak en Ismaël,\nin de spelonk van de Machpela;\nin het veld\nvan Efron, de zoon van Tsochar de Chitiet,-\nop het aanschijn van Mamree,"
    },
    {
      "verse": 10,
      "text": "het veld dat Abraham heeft verworven van de zonen van Cheet;\ndaar is Abraham begraven, met zijn vrouw Sara."
    },
    {
      "verse": 11,
      "text": "Het geschiedt\nna de dood van Abraham:\nGod zegent zijn zoon, Isaak;\nIsaak zet zich neer\nbij de bron van Lachai Roï,- voor de levende die mij ziet ’."
    },
    {
      "verse": 12,
      "text": "En dit zijn de geboorten uit Ismaël, de zoon van Abraham,-\ndie Hagar de Egyptische, slavin van Sara, aan Abraham heeft gebaard."
    },
    {
      "verse": 13,
      "text": "Dit zijn\nde namen van de zonen van Ismaël,\nnaar hun namen, volgens hun geboorten:\nde eersteling van Ismaël is Nevajot,\ndan Kedar, Adbeël en Mivsam;"
    },
    {
      "verse": 14,
      "text": "Misjma, Doema en Masa;"
    },
    {
      "verse": 15,
      "text": "Chadad en Tema,\nJetoer, Nafiesj en Keedma."
    },
    {
      "verse": 16,
      "text": "Dit zijn zij,\nde zonen van Ismaël en dit zijn hun namen,\nnaar hun hoven en naar hun kampementen;\ntwaalf verhevenen voor hun stammen."
    },
    {
      "verse": 17,
      "text": "En dit zijn\nde jaren van het leven van Ismaël:\nhonderd jaar, dertig jaar en zeven jaren;\ndan ontslaapt hij en sterft\nen wordt verzameld bij zijn manschappen."
    },
    {
      "verse": 18,
      "text": "Ze wonen van Chavila tot Sjoer,\nop het aanschijn van Egypte\nals je op Asjoer aan komt;\nin het aanschijn van al zijn broeders is hij neergevallen."
    },
    {
      "verse": 19,
      "text": "Dit zijn de geboorten uit Abrahams zoon Isaak.\nAbraham deed Isaak geboren worden!"
    },
    {
      "verse": 20,
      "text": "Isaak wordt een zoon van veertig jaar\nals hij Rebekka aanneemt,\ndochter van Betoeël de Arameeër\nuit Padan Aram,-\nzuster van Laban de Arameeër, hem tot vrouw."
    },
    {
      "verse": 21,
      "text": "Isaak bidt tot de Ene ter wille van zijn vrouw\nwant ze is onvruchtbaar;\nde Ene laat zich door hem verbidden\nen Rebekka, zijn vrouw, wordt zwanger."
    },
    {
      "verse": 22,
      "text": "De zonen slaan in haar binnenste tegen elkaar aan\nen zij zegt: als het zo gaat,\nwaarvoor dien ik eigenlijk?-\nen ze gaat heen om raad te zoeken bij de Ene ."
    },
    {
      "verse": 23,
      "text": "Dan zegt de Ene tot haar:\ntwee volkeren in je schoot,\ntwee stammen\nzullen vanuit jouw ingewand scheiden;\nde ene stam zal sterker zijn dan de andere stam,\nde overvloedige zal dienstbaar zijn aan de geringere!"
    },
    {
      "verse": 24,
      "text": "Als haar dagen vervuld zijn om te baren:\nziedaar, tweelingen in haar schoot!"
    },
    {
      "verse": 25,
      "text": "De eerste komt naar buiten: rossig\nis alles aan hem, als een mantel van haar;\nze roepen als naam voor hem Esau,- ruigrok !"
    },
    {
      "verse": 26,
      "text": "Daarna\nis zijn broer naar buiten gekomen\nmet zijn hand vast om de hiel van Esau\nen hij roept als naam voor hem uit Jakob,-\n‘ hij licht de hiel ’.\nIsaak is een zoon van zestig jaar als zij hen baart."
    },
    {
      "verse": 27,
      "text": "Als de jongens opgroeien\nwordt Esau\neen man die weet heeft van jacht, een man van het veld,-\nJakob een man van eenvoud,\nzittend in tenten."
    },
    {
      "verse": 28,
      "text": "Isaak heeft Esau lief, want jachtbraad dat past in zijn mond,-\nterwijl Rebekka Jakob liefheeft."
    },
    {
      "verse": 29,
      "text": "Eens braadt Jakob een braadstuk;\ndan komt Esau aan van het veld, uitgeput is hij,-"
    },
    {
      "verse": 30,
      "text": "en Esau zegt tot Jakob:\nlaat me onmiddellijk iets verslinden van het rode, dit rode,\nwant ik ben uitgeput!\nDaarom roept men als naam voor hem Edom,- rode !"
    }
  ],
  "translation": "NB"
}