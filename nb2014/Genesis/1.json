{
  "book": "Genesis",
  "chapter": 1,
  "verses": [
    {
      "verse": 1,
      "text": "Bij begin is God gaan scheppen,-\nde hemelen en het aardland."
    },
    {
      "verse": 2,
      "text": "Het aardland\nis in z’n geschieden geworden woestheid en warboel,\nen duisternis op het aanschijn van de oervloed,-\nen geestesadem van God\nwervelend over het aanschijn van de wateren."
    },
    {
      "verse": 3,
      "text": "Dan zegt God: geschiede er licht!-\nen er geschiedt licht."
    },
    {
      "verse": 4,
      "text": "God ziet het licht aan: ja, het is goed!\nZo brengt God scheiding aan\ntussen het licht en de duisternis."
    },
    {
      "verse": 5,
      "text": "God roept tot het licht ‘dag’\nen tot het duister heeft hij geroepen ‘nacht’;\ner geschiedt een avond en er geschiedt een ochtend: één dag."
    },
    {
      "verse": 6,
      "text": "Dan zegt God:\ngeschiede er een gewelf in het water,-\ngeschiede er scheiding\ntussen water en water!"
    },
    {
      "verse": 7,
      "text": "Dan maakt God\nhet gewelf\nen brengt hij scheiding aan\ntussen de wateren onder het gewelf\nen de wateren\nboven het gewelf;\nen zo geschiedt."
    },
    {
      "verse": 8,
      "text": "God roept tot het gewelf ‘hemel’;\ner geschiedt een avond en er geschiedt een ochtend: tweede dag."
    },
    {
      "verse": 9,
      "text": "Dan zegt God:\ndat de wateren onder de hemel te hoop lopen naar één oord,\nen zichtbaar worde het droge!-\nen zo geschiedt."
    },
    {
      "verse": 10,
      "text": "God roept tot het droge ‘land’\nen tot de ophoping van de wateren heeft hij geroepen ‘zeeën’;\nGod ziet het aan: ja, het is goed!"
    },
    {
      "verse": 11,
      "text": "Dan zegt God:\nlaat het land groen doen groeien,\neen gewas dat zaad zaait,\neen vruchtdragend geboomte\ndat vrucht maakt naar zijn verschil\nmet daarin zijn zaad over het land!-\nen zo geschiedt."
    },
    {
      "verse": 12,
      "text": "En het land\nbrengt al wat groen is naar buiten, gewas dat zaad zaait naar zijn verschil\nen geboomte dat vrucht maakt met daarin zijn zaad, naar zijn verschil;\nGod ziet het aan: ja, het is goed!"
    },
    {
      "verse": 13,
      "text": "Er geschiedt een avond en er geschiedt een ochtend: derde dag."
    },
    {
      "verse": 14,
      "text": "Dan zegt God:\ngeschiede er: lichten aan het gewelf van de hemel\nom scheiding aan te brengen\ntussen de dag en de nacht;\ngeschieden zullen die als tekenen en samenkomsttijden,\nvoor dagen en jaren;"
    },
    {
      "verse": 15,
      "text": "geschieden zullen ze als lichten aan het gewelf van de hemel\nom licht te brengen over het land!-\nen zo geschiedt."
    },
    {
      "verse": 16,
      "text": "God maakt\nde twee grote lichten:\nhet grote licht voor het beheer van de dag,\nhet kleine licht voor het beheer van de nacht,\nen ook de sterren."
    },
    {
      "verse": 17,
      "text": "God geeft ze aan het gewelf van de hemel\nom licht te brengen over het land,"
    },
    {
      "verse": 18,
      "text": "om te beheren de dag en de nacht,\nom scheiding aan te brengen\ntussen het licht en de duisternis;\nGod ziet het aan: ja, het is goed!"
    },
    {
      "verse": 19,
      "text": "Er geschiedt een avond en er geschiedt een ochtend: vierde dag."
    },
    {
      "verse": 20,
      "text": "Dan zegt God:\nlaten de wateren wemelen\nvan het gewriemel van bezield leven,-\nen laat er gevogelte vliegen over het land,\nover het aanschijn van het gewelf, de hemel!"
    },
    {
      "verse": 21,
      "text": "En God schept\nde grote gedrochten,-\nen alle levende ziel die rondkruipt,\nwaarvan de wateren zijn gaan wemelen, naar hun verschil,\nen elke gevleugelde vogel naar z’n verschil;\nGod ziet het aan: ja, het is goed!"
    },
    {
      "verse": 22,
      "text": "Dan zegent God hen, en zegt:\ndraagt vrucht, weest overvloedig,\nvult het water in de zeeën,\nen ook het gevogelte zij overvloedig in het land!"
    },
    {
      "verse": 23,
      "text": "Er geschiedt een avond en er geschiedt een ochtend: vijfde dag."
    },
    {
      "verse": 24,
      "text": "Dan zegt God:\nbrenge het land naar buiten: ‘levende ziel’ naar haar verschil:\nvee, onderkruipsel en wildleven op land\nnaar zijn verschil;\nen zo geschiedt."
    },
    {
      "verse": 25,
      "text": "God maakt het wildleven van het land naar z’n verschil,\nhet vee naar z’n verschil\nen alle kruipsel van de – rode * Het woordspel in het Hebreeuws tussen adam (mens), adama (grond, bodem) en dam (bloed) wordt weergegeven door toevoeging van – rood – bij mens en grond. Zo is duidelijk dat adam (roodbloedige mens) en adama (door ijzeroxide roodkleurige aarde) zijn afgeleid van dam (bloed). – grond naar z’n verschil;\nGod ziet het aan: ja, het is goed!"
    },
    {
      "verse": 26,
      "text": "Dan zegt God:\nmaken wij een – rode – mensheid\nin ons beeld en als onze gelijkenis,-\nlaten zij neerdalen bij de vissen van de zee\nen het gevogelte van de hemel,\nbij het vee en bij alles van het land,\nen bij alle kruipsel dat kruipt over het land!"
    },
    {
      "verse": 27,
      "text": "God schept de – rode – mensheid in zijn beeld,\nin het beeld van God heeft hij hem geschapen;\nmannelijk en vrouwelijk heeft hij hen geschapen."
    },
    {
      "verse": 28,
      "text": "Dan zegent hij hen, God,\nen hij zegt tot hen, God:\ndraagt vrucht, wordt overvloedig, vervult het land en bedwingt het!-\nen daalt neer\nbij de vissen van de zee en het gevogelte van de hemel,\nbij alle leven dat kruipt over het land!"
    },
    {
      "verse": 29,
      "text": "God zegt:\nzie, geven zal ik * Of: gegeven heb ik. u al het zaadzaaiend gewas\nop het aanschijn van heel het land\nen alle geboomte waaraan een boomvrucht zaad zaait,-\nvoor jullie zal het er zijn als eten!-"
    },
    {
      "verse": 30,
      "text": "en voor al het wildleven van het land en alle gevogelte van de hemel\nen al wat er kruipt over het land,\nwaarin een levende ziel is,\n(geef ik) al het groen van gewas als eten!-\nen zo geschiedt."
    }
  ],
  "translation": "NB"
}