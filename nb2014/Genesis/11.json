{
  "book": "Genesis",
  "chapter": 11,
  "verses": [
    {
      "verse": 1,
      "text": "Het geschiedt: heel het aardland is van één taallip\nen van eendere woorden."
    },
    {
      "verse": 2,
      "text": "Het geschiedt, als ze uit het oosten opbreken, vinden ze een kloof in het land Sjinar en zetten zich dáár neer."
    },
    {
      "verse": 3,
      "text": "Ze zeggen,\neen man tot zijn makker:\nwelaan, we kleien kleitegels\nen branden ze brandvast!\nZo wordt voor hen het kleiwit tot steen\nen het pekzwart\nis voor hen tot zwartleem geworden."
    },
    {
      "verse": 4,
      "text": "Dan zeggen ze:\nwelaan, bouwen wij ons een stad\nen een toren met zijn top in de hemel,\nen maken wij ons een sem , een naam,-\nanders worden we verstrooid over het aanschijn van heel het aardland!"
    },
    {
      "verse": 5,
      "text": "Dan daalt de Ene neer\nom de stad en de toren te zien,\ndie ze hebben gebouwd, de bouwzonen van de – rode – mens."
    },
    {
      "verse": 6,
      "text": "Hij zegt, de Ene :\nziedaar, één gemeenschap, één taallip voor hen allen,\nen dít is het begin van wat ze gaan doen:\nnú is voor hen niets onuitvoerbaar\nvan al wat ze verzinnen te doen;"
    },
    {
      "verse": 7,
      "text": "welaan, laten we neerdalen\nen daar hun taal verwarren,-\nzodat ze per man de taal van zijn makker\nniet horen!"
    },
    {
      "verse": 8,
      "text": "Zo verstrooit de Ene hen van daaruit over het aanschijn van heel het aardland,\nen houden ze op met het bouwen van de stad."
    },
    {
      "verse": 9,
      "text": "Dáárom\nheeft hij als haar sem -naam- uitgeroepen ‘Babel’,- verwarring ,\nwant daar heeft de Ene\nde taal van heel het aardland verward;\nen van dááruit heeft de Ene hen verstrooid\nover het aanschijn van heel het aardland."
    },
    {
      "verse": 10,
      "text": "Dit zijn de geboorten uit Sem,- naam .\nSem – naam – laat als zoon van honderd jaar\nArpachsjad geboren worden,-\neen dubbeljaar ná de vloed."
    },
    {
      "verse": 11,
      "text": "Sem – naam – leeft\nnadat hij Arpachsjad geboren heeft doen worden\nvijfhonderd jaar,\nzonen en dochters laat hij geboren worden."
    },
    {
      "verse": 12,
      "text": "Arpachsjad leeft vijfendertig jaar,- en laat Sjelach geboren worden."
    },
    {
      "verse": 13,
      "text": "Arpachsjad leeft\nnadat hij Sjelach geboren heeft doen worden\ndrie jaren en\nvierhonderd jaar;\nzonen en dochters laat hij geboren worden."
    },
    {
      "verse": 14,
      "text": "Sjelach leeft dertig jaar;\ndan laat hij Eber geboren worden."
    },
    {
      "verse": 15,
      "text": "Sjelach leeft\nnadat hij Eber geboren heeft doen worden\ndrie jaren en\nvierhonderd jaar;\nzonen en dochters laat hij geboren worden."
    },
    {
      "verse": 16,
      "text": "Eber leeft\nvierendertig jaar;\ndan laat hij Peleg geboren worden."
    },
    {
      "verse": 17,
      "text": "Eber leeft\nnadat hij Peleg geboren heeft doen worden\ndertig jaar en\nvierhonderd jaar;\nzonen en dochters laat hij geboren worden."
    },
    {
      "verse": 18,
      "text": "Peleg leeft dertig jaar,\ndan laat hij Reoe geboren worden."
    },
    {
      "verse": 19,
      "text": "Peleg leeft\nnadat hij Reoe geboren heeft doen worden\nnegen jaren en\neen dubbelhonderd jaar;\nzonen en dochters laat hij geboren worden."
    },
    {
      "verse": 20,
      "text": "Reoe leeft\ntweeëndertig jaar;\ndan laat hij Seroeg geboren worden."
    },
    {
      "verse": 21,
      "text": "Reoe leeft\nnadat hij Seroeg geboren heeft doen worden\nzeven jaren en een dubbelhonderd jaar;\nzonen en dochters laat hij geboren worden."
    },
    {
      "verse": 22,
      "text": "Seroeg leeft dertig jaar;\ndan laat hij Nachor geboren worden."
    },
    {
      "verse": 23,
      "text": "Seroeg leeft\nnadat hij Nachor geboren heeft doen worden een dubbelhonderd jaar;\nzonen en dochters laat hij geboren worden."
    },
    {
      "verse": 24,
      "text": "Nachor leeft\nnegenentwintig jaar;\ndan laat hij Terach geboren worden."
    },
    {
      "verse": 25,
      "text": "Nachor leeft\nnadat hij Terach geboren heeft doen worden\nnegentien jaar en honderd jaar;\nzonen en dochters laat hij geboren worden."
    },
    {
      "verse": 26,
      "text": "Terach leeft zeventig jaar;\ndan laat hij Abram geboren worden\nen Nachor en Haran."
    },
    {
      "verse": 27,
      "text": "Dit zijn de geboorten uit Terach:\nTerach heeft Abram geboren doen worden\nen Nachor en Haran;\nHaran heeft Lot geboren doen worden."
    },
    {
      "verse": 28,
      "text": "Haran sterft\nvoor het aanschijn van Terach, zijn vader,- in het land van zijn geboorte,\nin het Oer Kasdiem."
    },
    {
      "verse": 29,
      "text": "Abram en Nachor nemen zich vrouwen;\nde naam van Abrams vrouw is Sarai\nen de naam van Nachors vrouw is Milka,\neen dochter van Haran, die vader van Milka en vader van Jiska is geweest."
    },
    {
      "verse": 30,
      "text": "Maar Sarai blijkt onvruchtbaar:\nvoor haar geen boreling."
    }
  ],
  "translation": "NB"
}