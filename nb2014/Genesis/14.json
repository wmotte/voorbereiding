{
  "book": "Genesis",
  "chapter": 14,
  "verses": [
    {
      "verse": 1,
      "text": "Het geschiedt\nin de dagen van Amrafel, koning van Sjinar,\nArjoch, koning van Elasar,-\nKedorlaomer, koning van Elam en\nTidal, koning van Gojiem:"
    },
    {
      "verse": 2,
      "text": "zij hebben zich klaargemaakt voor oorlog met\nBera, koning van Sodom,\nBirsja, koning van Gomorra,-\nSjinav, koning van Adma\nen Sjemever, koning van Tsevojiem,\nen de koning van Bela, dat is Tsoar."
    },
    {
      "verse": 3,
      "text": "Deze allen hebben zich verbonden,\nop naar het dal van de Sidiem,-\ndat is de Zoutzee."
    },
    {
      "verse": 4,
      "text": "Twaalf jaar\nhebben ze Kedorlaomer gediend;\nin het dertiende jaar zijn ze afvallig geworden."
    },
    {
      "verse": 5,
      "text": "In het veertiende jaar is Kedorlaomer aangekomen\nmet de koningen die met hem waren,\nen zij verslaan de Refaïem in Asjterot Karnajim en\nde Zoezieten in Ham,\nde Emieten\nin Sjavee Kirjatajim,"
    },
    {
      "verse": 6,
      "text": "en de Chorieten in hun bergland Seïr,-\ntot aan El Paran dat\ntegen de woestijn aan ligt."
    },
    {
      "verse": 7,
      "text": "Ze keren om en komen aan\nbij Een Misjpat,- bron van recht , dat is Kadeesj,\nen verslaan\nheel het veld van de Amalekieten;\nook de Amoriet\ndie zetelt op Chatsetson Tamar."
    },
    {
      "verse": 8,
      "text": "Dan trekt uit: de koning van Sodom\nmet de koning van Gomorra,\nde koning van Adma en\nde koning van Tsevojiem, en de koning van Bela, dat is Tsoar;\nze stellen zich op voor oorlog met hen\nin het dal van de Sidiem,-"
    },
    {
      "verse": 9,
      "text": "met Kedorlaomer, koning van Elam,\nTidal, koning van Gojiem,\nAmrafel, koning van Sjinar en\nArjoch koning van Elasar;\nvier koningen tegenover de vijf."
    },
    {
      "verse": 10,
      "text": "Het dal van de Sidiem\nis een en al putten, putten vol pek;\nze vluchten, de koning van Sodom en die van Gomorra\nen vallen daarin;\ndie resterenden zijn naar het bergland gevlucht."
    },
    {
      "verse": 11,
      "text": "Ze nemen mee alle bezit van Sodom en Gomorra en\nal hun eten, en gaan er dan vandoor."
    },
    {
      "verse": 12,
      "text": "Ze nemen Lot mee en zijn bezit,-\nde zoon van Abrams broer, en gaan dan;\nhij was ingezetene van Sodom."
    },
    {
      "verse": 13,
      "text": "Daar komt de ene ontsnapte\nen meldt het aan Abram de Hebreeër,- oversteker ;\ndie woont onder de godseiken van Mamree de Amoriet,\nbroeder van Esjkol en broeder van Aneer;\nen zij zijn bondgenoten van Abram."
    },
    {
      "verse": 14,
      "text": "Met dat Abram hoort\ndat zijn broeder gevangengenomen is\ntrommelt hij zijn geoefenden op, die geboren zijn\nin zijn huis,\nachttien, en drie honderdtallen,\nen achtervolgt tot aan Dan."
    },
    {
      "verse": 15,
      "text": "Hij verdeelt zich tegen hen, ’s nachts, hij en zijn dienaars, en verslaat hen;\nhij achtervolgt hen tot aan Chova,\nlinks van Damascus."
    },
    {
      "verse": 16,
      "text": "Hij keert terug\nmet heel het bezit;\nook Lot, zijn broeder, heeft hij teruggebracht, met diens bezit en ook de vrouwen en de manschap."
    },
    {
      "verse": 17,
      "text": "Dan trekt Sodoms koning uit,\nhem tegemoet,\nnadat hij is teruggekeerd\nvan het verslaan van Kedorlaomer\nen de koningen die met hem waren,-\nnaar het dal Sjavee,\ndat is het Koningsdal."
    },
    {
      "verse": 18,
      "text": "Malchisedek,- koning van gerechtigheid ,\nde koning van Sjaleem,\nheeft naar buiten gebracht: brood en wijn;\nhij is priester voor God-in-den-hoge."
    },
    {
      "verse": 19,
      "text": "Hij zegent hem en zegt:\ngezegend Abram voor God-in-den-hoge,\nde stichter van hemelen en aarde!-"
    },
    {
      "verse": 20,
      "text": "en gezegend God-in-den-hoge\ndie je benauwers overleverde in je hand!\nEn hij geeft hem een tiende van alles."
    },
    {
      "verse": 21,
      "text": "De koning van Sodom zegt tot Abram:\ngeef mij de levende zielen;\nen het bezit, neem dat voor jezelf!"
    },
    {
      "verse": 22,
      "text": "Maar Abram zegt tot de koning van Sodom:\nik heb mijn hand geheven tot de Ene ,\nGod-in-den-hoge, de stichter van hemelen en aarde:"
    },
    {
      "verse": 23,
      "text": "áls ik ooit, van touwtje tot schoenriem,\náls ik ooit iets aanneem van al wat van u is!-\nu zult niet zeggen:\n‘ik heb Abram rijk gemaakt’,-"
    },
    {
      "verse": 24,
      "text": "ik hoef niets!-\nslechts wat de jongens hebben gegeten\nen het aandeel van de mannen\ndie met mij op weg zijn gegaan:\nAneer, Esjkol en Mamree,\nlaten zíj hun deel meenemen!"
    }
  ],
  "translation": "NB"
}