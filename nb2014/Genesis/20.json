{
  "book": "Genesis",
  "chapter": 20,
  "verses": [
    {
      "verse": 1,
      "text": "Abraham breekt van daar op\nnaar het land van de Negev\nen zet zich neer tussen Kadeesj en Sjoer;\nhij wordt zwerver-te-gast in Gerar,- zwerversgasthuis ."
    },
    {
      "verse": 2,
      "text": "Als Abraham van Sara, zijn vrouw, zegt: m’n zuster is zij!-\nzendt\nAvimelech, de koning van Gerar,- zwerversgasthuis , iemand\nen neemt Sara mee."
    },
    {
      "verse": 3,
      "text": "Maar God komt tot Avimelech, in de nachtelijke droom,-\nen zegt tot hem:\nzie, jou wacht de dood, om de vrouw die je hebt genomen!-\nzij is de meesteresse van een meester!"
    },
    {
      "verse": 4,
      "text": "Avimelech\nis nog niet tot haar genaderd;\nhij zegt:\nHeer,\nwilt ge ook een rechtvaardig volk ombrengen?-"
    },
    {
      "verse": 5,
      "text": "heeft niet hijzelf tot mij gezegd ‘mijn zuster is zij’?-\nen zij, ook zijzelf heeft gezegd ‘mijn broeder is hij’;\nin de gaafheid van mijn hart en de onschuld van mijn handpalmen heb ik dit gedaan!"
    },
    {
      "verse": 6,
      "text": "Maar God zegt tot hem in de droom:\nook ik wist dat je dit in de gaafheid van je hart hebt gedaan\nen dus weerhield óók ík je ervan om tegen mij te zondigen;\ndaarom heb ik je geen kans gegeven haar aan te raken;"
    },
    {
      "verse": 7,
      "text": "welnu,\nlaat de vrouw van de man terugkeren, want hij is een profeet:\nhij kan voor jou bidden en dan blijf je in leven;\nmaar als je (haar) niet laat terugkeren,\nweet dan dat je de dood zult sterven,\njijzelf en al wie bij jou hoort!"
    },
    {
      "verse": 8,
      "text": "In de ochtend recht Avimelech zijn schouders,\nroept al zijn dienaren bijeen\nen verwoordt al deze woorden voor hun oren;\nde mannen worden zeer bevreesd."
    },
    {
      "verse": 9,
      "text": "Dan roept Avimelech Abraham\nen zegt hem: wat heb je ons aangedaan!- en wat heb ik aan jou voor zonde begaan\ndat je over mij en over mijn koninkrijk grote zonde hebt doen komen?-\ndaden die niet mogen worden gedaan\nheb je gedaan met mij!"
    },
    {
      "verse": 10,
      "text": "Avimelech zegt tot Abraham:\nwat zag je vóór je\ndat je dit woord deed?"
    },
    {
      "verse": 11,
      "text": "Abraham zegt:\nomdat -zei ik-\ner geen enkele vreze Gods is\nin dit oord,\nzullen ze me ombrengen om een woord als ‘mijn vrouw’;-"
    },
    {
      "verse": 12,
      "text": "en ze is ook in waarheid\nmijn zuster: een dochter van mijn vader is zij,\nechter geen dochter van mijn moeder;\nen ze werd mij tot vrouw;"
    },
    {
      "verse": 13,
      "text": "en het gewerd:\nmet dat goden\nmij deden dwalen\nweg van mijn vaders huis,\nzei ik tot haar:\ndit is de vriendschap van jouw kant\ndie je kunt bewijzen aan mij:\nin elk oord waar wij aankomen,\nzeg daar van mij ‘hij is mijn broer’!"
    },
    {
      "verse": 14,
      "text": "Dan neemt Avimelech wolvee en rundvee,\ndienstknechten en slavinnen,\nen geeft die aan Abraham,-\nen laat hem terugkeren:\nSara, zijn vrouw!"
    },
    {
      "verse": 15,
      "text": "Avimelech zegt:\nziehier, mijn land ligt voor je aanschijn;\nwaar het goed is in je ogen, zetel daar!"
    },
    {
      "verse": 16,
      "text": "Tot Sara heeft hij gezegd:\nhierbij heb ik duizend zilverling aan je broer gegeven:\nziehier, laat dat voor jou een ‘sluier voor de ogen’ wezen,\nvoor ieder die bij je is;\nvoor ieder ben je dan in ere hersteld!"
    },
    {
      "verse": 17,
      "text": "Dan bidt Abraham tot God;\nen God geneest Avimelech, zijn vrouw en zijn dienstmaagden, zodat zij baren."
    },
    {
      "verse": 18,
      "text": "Want sluitend afgesloten had de Ene\niedere moederschoot in het huis Avimelech,-\nom de zaak van Sara, Abrahams vrouw."
    }
  ],
  "translation": "NB"
}