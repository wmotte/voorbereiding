{
  "book": "Genesis",
  "chapter": 13,
  "verses": [
    {
      "verse": 1,
      "text": "Dan klimt Abram óp uit Egypte,\nhijzelf, zijn vrouw en al het zijne, en Lot mét hem\nop de Negev aan."
    },
    {
      "verse": 2,
      "text": "Abram is zeer zwaar beladen,-\nmet levende have,\nmet zilver en met goud."
    },
    {
      "verse": 3,
      "text": "Hij gaat, telkens opbrekend,\nvan de Negev tot aan Bet El,- huis van God ,\ntot aan het oord waar in het begin zijn tent geweest is,\ntussen Bet El en het Ai;"
    },
    {
      "verse": 4,
      "text": "naar het oord van het altaar\ndat híj daar in het eerst gemaakt heeft;\ndáár roept Abram de naam van de Ene aan."
    },
    {
      "verse": 5,
      "text": "Ook voor Lot\ndie met Abram is meegegaan\nis het geworden: wolvee, rundvee en tenten."
    },
    {
      "verse": 6,
      "text": "Maar het land heeft niet verdragen dat zij er samen zaten;\nnee, zo overvloedig is hun bezit geworden\ndat zij niet bij machte zijn geweest er samen te zitten."
    },
    {
      "verse": 7,
      "text": "Het wordt twist\ntussen de herders van Abrams kudde\nen de herders van de kudde van Lot;\nterwijl de Kanaäniet, en de Periziet,\ndan zetelt in het land."
    },
    {
      "verse": 8,
      "text": "Dus zegt Abram tot Lot:\nlaat het toch geen twist worden tussen mij en jou,\ntussen mijn herders en jouw herders;\nwant mannen die bróeders zijn, zijn wij!-"
    },
    {
      "verse": 9,
      "text": "ligt niet heel het land open voor je aanschijn?-\nneem toch afscheid van mij;\nals het links is ga ik rechts\nen als het rechts is zal ik links gaan!"
    },
    {
      "verse": 10,
      "text": "Dan heft Lot zijn ogen op\nen overziet heel de vallei van de Jordaan,\nhoe een en al drenkplaats zij is,\nvóór de verwoesting door de Ene\nvan Sodom en van Gomorra,\nals de tuin van de Ene , als het land Egypte\nwanneer je bij Tsoar aankomt!"
    },
    {
      "verse": 11,
      "text": "Lot kiest zich\nheel de vallei van de Jordaan\nen Lot breekt op naar het oosten;\nze nemen afscheid\n‘als een man van bij zijn broeder’."
    },
    {
      "verse": 12,
      "text": "Abram is gaan zitten in het land Kanaän;\nen Lot\nis gaan zitten in de steden van de vallei,\nen slaat zijn tenten op tot bij Sodom."
    },
    {
      "verse": 13,
      "text": "De mannen van Sodom zijn bovenmate\nkwaadaardig en zondig,-\ntegenover de Ene ."
    },
    {
      "verse": 14,
      "text": "De Ene\nheeft tot Abram gezegd\nnadat Lot zich heeft afgescheiden van samen met hem:\nhef je ogen op en zie\nvanaf de plaats waar je bent\nnaar noord en zuid, oostwaarts en westwaarts;"
    },
    {
      "verse": 15,
      "text": "want heel het land dat je ziet, aan jou zal ik het geven,-\nen aan je zaad, tot in eeuwigheid;"
    },
    {
      "verse": 16,
      "text": "maken wil ik je zaad als het stof der aarde;\nzodat, áls iemand bij machte zal zijn\nhet stof der aarde te tellen,\nook jouw zaad zal kunnen worden geteld;"
    },
    {
      "verse": 17,
      "text": "sta op en wandel in het land\nin z’n lengte en breedte!-\nwant jou ga ik het geven!"
    },
    {
      "verse": 18,
      "text": "Abram slaat zijn tent op,\nkomt aan en zetelt\nbij de godseiken van Mamree bij Chevron;\nhij bouwt daar een altaar voor de Ene ."
    }
  ],
  "translation": "NB"
}