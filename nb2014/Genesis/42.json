{
  "book": "Genesis",
  "chapter": 42,
  "verses": [
    {
      "verse": 1,
      "text": "Jakob ziet in\ndat er in Egypte koopkoren is,-\nen Jakob zegt tot zijn zonen:\nwaarom zien jullie elkaar aan?"
    },
    {
      "verse": 2,
      "text": "Hij zegt:\nziehier, ik heb gehoord\ndat er in Egypte koopkoren is;\ndaalt daarheen af en koopt voor ons daarvandaan in,\nopdat we zullen leven en niet sterven!"
    },
    {
      "verse": 3,
      "text": "Dan dalen ze af, de broeders van Jozef,- een tiental,\nom koren te kopen uit Egypte."
    },
    {
      "verse": 4,
      "text": "Benjamin, de eigen broer van Jozef,\nheeft Jakob níet meegezonden met zijn broeders,\nwant, heeft hij gezegd:\nhem mag geen ongeluk treffen!"
    },
    {
      "verse": 5,
      "text": "Zo komen ze aan, de zonen van Israël,\nom in te kopen, onder allen die aankomen,-\nomdat de honger is gaan woeden in het land van Kanaän."
    },
    {
      "verse": 6,
      "text": "En Jozef,\nhij is het die heerst over het land,\nhij is het die verkoopt aan elke gemeenschap van het aardland.\nDe broeders van Jozef komen\nen buigen zich voor hem neer, neusgaten ter aarde."
    },
    {
      "verse": 7,
      "text": "Jozef ziet zijn broeders en herkent hen;\nmaar hij doet tegen hen of hij ze niet kent en spreekt bars met hen; hij zegt tot hen:\nvanwaar zijt ge gekomen?\nEn zij zeggen:\nvan het land van Kanaän, om eten te kopen!"
    },
    {
      "verse": 8,
      "text": "Jozef herkent zijn broeders wel;\nmaar zíj hebben hém níet herkend."
    },
    {
      "verse": 9,
      "text": "Indachtig wordt Jozef\nde dromen\ndie hij over hen heeft gedroomd;\nhij zegt tot hen:\ninsluipers zijn jullie!,\nom te zien waar het land naakt ligt zijn jullie gekomen!"
    },
    {
      "verse": 10,
      "text": "Zij zeggen tot hem: néé, mijn heer;\nje dienaars zijn gekomen voor het kopen van eten;"
    },
    {
      "verse": 11,
      "text": "wij allen,-\nzonen van één man zijn wij;\noprecht zijn wij,\nnooit zijn uw dienaren insluipers geweest!"
    },
    {
      "verse": 12,
      "text": "Maar hij zegt tot hen:\nníet waar!-\nwaar het land naakt ligt, zijn jullie komen zien!"
    },
    {
      "verse": 13,
      "text": "Zij zeggen:\neen twaalftal zijn uw dienaars,- broeders zijn wij, zonen van één man in het land van Kanaän;\nzie, de jongste is bij onze vader op deze dag,\nen de éne (die dan nog ontbreekt) is er niet meer!"
    },
    {
      "verse": 14,
      "text": "Jozef zegt tot hen:\nhet is\nzoals ik tot jullie heb gesproken toen ik zei:\ninsluipers zijn jullie!-"
    },
    {
      "verse": 15,
      "text": "hieraan zullen jullie worden getoetst,\nbij het leven van Farao: jullie trekken vanhier alléén weg\nals jullie jongste broeder hierheen komt!-"
    },
    {
      "verse": 16,
      "text": "zendt van jullie één uit,\ndat die jullie broeder meeneemt;\njullie blijven gevangenen\nen jullie woorden worden getoetst\nof jullie te vertrouwen zijn;\nen indien niet,\nbij het leven van Farao,\ndan zijn jullie insluipers!"
    },
    {
      "verse": 17,
      "text": "Hij voert hen samen in bewaking, drie dagen lang."
    },
    {
      "verse": 18,
      "text": "Dan zegt Jozef – hij die samenvoegt – op de derde dag tot hen:\ndoet dit en ge zult leven;\nik vrees God wel;"
    },
    {
      "verse": 19,
      "text": "als jullie oprecht zijn\nblijft van jullie broeders er één\ngevangen in het huis waar jullie worden bewaakt;\nen jullie: gaat heen en doet komen\nkoren tegen de honger naar jullie huizen;"
    },
    {
      "verse": 20,
      "text": "laten jullie je jongste broeder tot mij komen,\nen blijken jullie woorden betrouwbaar,\ndan sterven jullie niet!\nZo dóen ze."
    },
    {
      "verse": 21,
      "text": "En ze zeggen,\nieder tot zijn broeder:\ntoch\nzijn wij schuldenaars,\nom onze broeder,\nwiens zielsbenauwdheid wij hebben gezien toen hij tot ons om genade smeekte en wij niet hebben gehoord;\ndaarom is nu tot ons gekomen\ndéze benauwing!"
    },
    {
      "verse": 22,
      "text": "Dan antwoordt Ruben hun en zegt:\nheb ik het jullie niet gezegd toen ik zei: ‘bezondigt je niet aan de boreling!’ en jullie niet hebben gehoord?-\nen dus wordt zijn bloed hier nu opgeëist!"
    },
    {
      "verse": 23,
      "text": "Zíj hebben niet geweten\ndat Jozef het kon horen,\nwant de tolk was hun tussenpersoon."
    },
    {
      "verse": 24,
      "text": "Hij draait zich om, van hen af, en weent;\nmaar hij keert terug tot hen, spreekt tot hen,\nneemt Simeon bij hen vandaan\nen zet die voor hun ogen gevangen."
    },
    {
      "verse": 25,
      "text": "Dan gebiedt Jozef\ndat ze hun spullen vól doen\nmet koren\nen om hun zilvergeld te doen terugkeren ieder in zijn zak,\nen aan hen te geven: proviand voor de weg;\nzo doet men aan hen."
    },
    {
      "verse": 26,
      "text": "Ze tillen hun koopkoren op hun ezels;\nen gaan daarvandaan weg."
    },
    {
      "verse": 27,
      "text": "Dan opent de eerste zijn zak\nom voer te geven aan zijn ezel, in het nachtverblijf;\nen ziet zijn zilvergeld,-\ndaar ligt het, in de mond van zijn ransel!"
    },
    {
      "verse": 28,
      "text": "Hij zegt tot zijn broeders: terúggebracht is m’n geld!\nen ook: zie hier, in m’n ransel!;\nwég trekt hun lef,\nen sidderend\nzegt elk tot zijn broeder:\nwaarom heeft God ons dit aangedaan?"
    },
    {
      "verse": 29,
      "text": "Ze komen aan bij Jakob, hun vader, in het land van Kanaän;\nen melden hem\nalles wat hun is overkomen; ze zeggen:"
    },
    {
      "verse": 30,
      "text": "bárs heeft die man, de heer van het land met ons gesproken,\nen hij geeft ons uit\nvoor insluipers in het land;"
    }
  ],
  "translation": "NB"
}