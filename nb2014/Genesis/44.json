{
  "book": "Genesis",
  "chapter": 44,
  "verses": [
    {
      "verse": 1,
      "text": "Hij gebiedt\nhem die over zijn huis gaat\nen zegt:\nvul\nde ransels van de mannen met eten!,\nzoveel als ze bij machte zijn te dragen;\nen stop ieders zilver in de mond van zijn ransel;"
    },
    {
      "verse": 2,
      "text": "en mijn kelk,\nde zilveren kelk,\nzul je verstoppen in de mond van de ransel van de jongste,\nmét het zilver van zijn aankoop!\nHij doet\nnaar het woord van Jozef dat hij heeft gesproken."
    },
    {
      "verse": 3,
      "text": "In de ochtend, bij licht,\nzijn de mannen heengezonden,\nzij en hun pakezels."
    },
    {
      "verse": 4,
      "text": "Zíj zijn de stad uitgetrokken, en waren nog niet ver\ntoen Jozef zei tot hem die over zijn huis ging:\nsta op, jaag die mannen achterna!-\nheb je ze ingehaald, dan zul je tot hen zeggen:\nwaarom hebben jullie goed met kwaad vergolden?-"
    },
    {
      "verse": 5,
      "text": "is deze het niet\nwaarmee mijn heer drinkt\nen waarin hij\nbij het waarzeggen wáárzegt?-\nkwaad hebt u gesticht met wat u hebt gedaan!"
    },
    {
      "verse": 6,
      "text": "Hij haalt hen in\nen spreekt tot hen\ndeze woorden."
    },
    {
      "verse": 7,
      "text": "Zij zeggen tot hem:\nwaarom spreekt mijn heer\nin deze bewoordingen?-\nheiligschennis is het voor uw dienaars\nom te doen naar dit woord!-"
    },
    {
      "verse": 8,
      "text": "zie, het zilver\ndat we hebben gevonden in de mond van onze ransels\nhebben we uit het land van Kanaän tot u teruggebracht;\nen hóe\nzouden wij uit het huis van uw heer\nzilver of goud stelen?-"
    },
    {
      "verse": 9,
      "text": "bij wie van uw dienaars het wordt gevonden, die zal sterven!-\nen ook wíj,\nwij zullen worden: dienstknechten bij mijn heer!"
    },
    {
      "verse": 10,
      "text": "Hij zegt:\nwelnu, naar jullie woorden, zo hoort het;\nmaar híj bij wie het wordt gevonden, die wordt bij mij een dienstknecht\nen júllie zullen vrijgesprokenen worden!"
    },
    {
      "verse": 11,
      "text": "Haastig\nlaten ze elk zijn ransel ter aarde dalen;\nen openen ze elk zijn ransel."
    },
    {
      "verse": 12,
      "text": "Hij doorzoekt;\nbij de grootste is hij begonnen,\nbij de kleinste geëindigd;\ngevonden wordt de kelk\nin de ransel van Benjamin!"
    },
    {
      "verse": 13,
      "text": "Ze scheuren hun kleren;\nze laden elk zijn ezel weer op\nen keren om, naar de stad."
    },
    {
      "verse": 14,
      "text": "Zo komt Juda aan, met zijn broeders, in het huis van Jozef;\ndie is nog daar;\nen ze vallen voor zijn aanschijn ter aarde."
    },
    {
      "verse": 15,
      "text": "Jozef zegt tot hen:\nwat wil deze daad die jullie hebben gedaan?-\nwisten jullie niet\ndat een man zoals ik bij het waarzeggen wáárzegt?"
    },
    {
      "verse": 16,
      "text": "Dan zegt Juda:\nwat zullen we zeggen tot mijn heer?-\nwat spreken en rechtvaardigen we ons?-\nGod\nheeft het onrecht van uw dienaars gevonden,-\nhier zijn wij, dienstknechten voor mijn heer!,\nén wij\nén hij in wiens hand de kelk is gevonden!"
    },
    {
      "verse": 17,
      "text": "Maar hij zegt:\nheiligschennis is het voor mij\nom dat te doen!-\nde man\nin wiens hand de kelk is gevonden\ndíe wordt bij mij dienstknecht;\nen jullie,-\nklimt in vrede op naar jullie vader!"
    },
    {
      "verse": 18,
      "text": "Dan treedt Juda naderbij tot hem\nen zegt:\nik bid u, mijn heer,\nlaat uw dienaar toch een woord spreken voor de oren van mijn heer,\nen laat uw toorn niet tegen uw dienaar ontbranden;\nwant zoals u, zo Farao!-"
    },
    {
      "verse": 19,
      "text": "mijn heer heeft zijn dienaars gevraagd en gezegd:\nhebben jullie nog een vader of een broer?,"
    },
    {
      "verse": 20,
      "text": "en wij zeiden tot mijn heer:\nwe hebben een oude vader\nmet een boreling van de oude dag, nog jong;\nzijn broer is gestorven en\nhij alleen is overgebleven van zijn moeder: zijn vader hóudt van hem!-"
    },
    {
      "verse": 21,
      "text": "u zei tot uw dienaars:\nlaat hem tot mij afdalen;\nik wil mijn oog over hem laten gaan!-"
    },
    {
      "verse": 22,
      "text": "wij zeiden tot mijn heer:\nhet is niet mogelijk dat de jongen zijn vader verlaat!-\nverlaat hij zijn vader dan sterft die!-"
    },
    {
      "verse": 23,
      "text": "u hebt tot uw dienstknechten gezegd:\nals jullie jongste broeder niet met jullie afdaalt,\nzul je aan het zien van mijn aanschijn niet toevoegen!-"
    },
    {
      "verse": 24,
      "text": "toen geschiedde het dat we opklommen\ntot uw dienaar, mijn vader,\nen hem gemeld hebben\nde woorden van mijn heer;"
    },
    {
      "verse": 25,
      "text": "onze vader zei:\nkeert terug, koopt voor ons wat te eten;"
    },
    {
      "verse": 26,
      "text": "en wij zeiden:\nhet is ons onmogelijk af te dalen;\nals onze jongste broeder bij ons is dalen we af,\nwant het is ons onmogelijk\nhet aanschijn van die man te zien\nzonder onze jongste broeder bij ons!-"
    },
    {
      "verse": 27,
      "text": "toen zei uw dienaar, mijn vader, tot ons:\njúllie wisten\ndat mijn vrouw er mij twee heeft gebaard;"
    },
    {
      "verse": 28,
      "text": "de ene trok bij mij vandaan\nen ik zei:\nach verscheurd is hij, verscheurd!-\nik heb hem tot hiertoe niet meer gezien;"
    },
    {
      "verse": 29,
      "text": "nemen jullie ook déze weg van mijn aanschijn en treft hem een ongeluk,\ndan laten jullie mijn grijze haar in kwaad in het schimmenrijk neerdalen!-"
    },
    {
      "verse": 30,
      "text": "welnu,\nals ik bij uw dienaar, mijn vader, aankom\nzonder de jongen bij ons:\n-en zijn ziel is verknocht aan zijn ziel-"
    }
  ],
  "translation": "NB"
}