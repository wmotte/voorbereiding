{
  "book": "Genesis",
  "chapter": 31,
  "verses": [
    {
      "verse": 1,
      "text": "Maar dan hoort hij\nde gesprekken van Labans zonen, dat ze zeggen:\ngenomen heeft Jakob\nalles wat van onze vader was,-\nen uit wat van onze vader was\nheeft hij zich klaargemaakt\nheel deze glorie!"
    },
    {
      "verse": 2,
      "text": "En Jakob ziet het aanschijn van Laban aan,-\nziedaar, dat is niet mét hem als gister en eergister."
    },
    {
      "verse": 3,
      "text": "Dan zegt de Ene tot Jakob:\nkeer terug naar het land van je vaderen, naar je geboortegrond:\nik zal met je wezen!"
    },
    {
      "verse": 4,
      "text": "Jakob zendt iemand uit\nen laat Rachel en Lea roepen,-\nte velde, bij zijn wolvee."
    },
    {
      "verse": 5,
      "text": "Hij zegt tot hen:\nik zie aan het aanschijn van jullie vader\ndat hij tot mij niet is als gister en eergister:\nde God van mijn vader\nis met mij geweest;"
    },
    {
      "verse": 6,
      "text": "zelf weten jullie\nhoe ik met al mijn kracht\njullie vader heb gediend;"
    },
    {
      "verse": 7,
      "text": "jullie vader heeft met mij de gek gestoken\nen mijn loon wel tien keren veranderd;\nmaar God heeft hem niet gegeven\nkwaad te begaan aan mij;"
    },
    {
      "verse": 8,
      "text": "als hij zús zei:\n‘gespikkelden, dat zij je loon’,\ndan baarden ze, alle wolvee, gespikkelden;\nen als hij zó zei:\n‘gestreepten, dat zij je loon’,\ndan baarden ze, alle wolvee, gestreepten;"
    },
    {
      "verse": 9,
      "text": "zo ontrukte God het vee aan jullie vader en gaf het aan mij:"
    },
    {
      "verse": 10,
      "text": "het geschiedt\nin de bronsttijd van het wolvee:\nik hef mijn ogen op en zie in de droom:\nziedaar, de bokken die het wolvee beklimmen\nzijn gestreept, gespikkeld en bont;"
    },
    {
      "verse": 11,
      "text": "dan zegt tot mij de engel van God in de droom: Jakob!-\nen ik zeg ‘hier ben ik!’;"
    },
    {
      "verse": 12,
      "text": "hij zegt:\nhef toch je ogen op en zie hoe alle bokken die het wolvee beklimmen\ngestreept, gespikkeld en bont zijn,-\nwant gezien heb ik al wat Laban jou aandoet;"
    },
    {
      "verse": 13,
      "text": "ik ben de God van Bet El,\nwaar jij een standkei hebt gezalfd,\nwaar je mij een belofte hebt beloofd;\nnú dan:\nsta op, trek weg uit dit land\nen keer terug naar het land van je geboorte!"
    },
    {
      "verse": 14,
      "text": "Dan antwoordt Rachel, en Lea ook,\nen zeggen ze tot hem:\nhebben wij nog part of deel in het huis van onze vader?-"
    },
    {
      "verse": 15,
      "text": "zijn wij door hem niet als vreemdelinges beschouwd toen hij ons verkocht?-\nook teert hij met zijn verteringen op ons geld!-"
    },
    {
      "verse": 16,
      "text": "ja, al de rijkdom\ndie God aan onze vader ontrukt heeft\nis van ons en onze zonen;\nnu dan,\nal wat God tot je gezegd heeft, doe dat!"
    },
    {
      "verse": 17,
      "text": "Dan staat Jakob op,-\nen tilt zijn zonen en zijn vrouwen op de kamelen."
    },
    {
      "verse": 18,
      "text": "Hij drijft al zijn vee op,\nen al zijn gewin dat hij heeft gewonnen,\nzijn zelfverworven vee\ndat hij aangewonnen heeft in Padan Aram;\nom te komen bij zijn vader Isaak, in het land van Kanaän."
    },
    {
      "verse": 19,
      "text": "Laban is weggegaan\nom zijn schapen te scheren;\ndan steelt Rachel\nde terafiem van haar vader."
    },
    {
      "verse": 20,
      "text": "En Jakob besteelt\nhet hart van Laban de Arameeër,\ndoor hem niet te melden\ndat hij gaat vluchten."
    },
    {
      "verse": 21,
      "text": "Hij vlucht, hijzelf en al het zijne;\nhij staat op en steekt de rivier over;\nhij zet zijn aanschijn op het bergland van de Gilead."
    },
    {
      "verse": 22,
      "text": "Op de derde dag meldt men aan Laban\ndat Jakob is gevlucht."
    },
    {
      "verse": 23,
      "text": "Hij neemt zijn broeders mee\nen jaagt hem achterna\neen reis van zeven dagen;\nhij krijgt hem beet in het bergland van de Gilead."
    },
    {
      "verse": 24,
      "text": "Dan komt God tot Laban de Arameeër in de nachtelijke droom,\nen zegt tot hem: wacht je ervoor dat je met Jakob eerst goed spreekt en dan kwaad (doet)!"
    },
    {
      "verse": 25,
      "text": "Zo bereikt Laban Jakob;\nJakob\nheeft zijn tent opgeslagen in het bergland\nen Laban heeft met zijn broeders tenten opgeslagen in het bergland van de Gilead."
    },
    {
      "verse": 26,
      "text": "Laban zegt tot Jakob:\nwat heb je gedaan?-\nje besteelt mijn hart!-\nje drijft mijn dochters op\nals buit van een zwaard;"
    },
    {
      "verse": 27,
      "text": "waarom ben je stiekem gevlucht\nen heb je mij bestolen?-\nje hebt het mij niet gemeld,-\nik zou je met vreugde en gezangen heenzenden, met trom en harp!-"
    },
    {
      "verse": 28,
      "text": "je hebt me niet eens toegestaan\nom mijn zonen en dochters te kussen;\nnu heb je dwaas gedaan!-"
    },
    {
      "verse": 29,
      "text": "er is godskracht in mijn hand\nom jullie kwaad te doen;\nmaar de God van jullie vader heeft gisternacht tot mij gezegd,- hij zei:\n‘wacht je ervoor om met Jakob eerst goed te spreken en dan kwaad (te doen)!’-"
    },
    {
      "verse": 30,
      "text": "welnu, je móest gaan en ging,\nomdat je vol verlangen verlangde naar het huis van je vader;\nmaar waarom heb je mijn goden gestolen?!"
    }
  ],
  "translation": "NB"
}