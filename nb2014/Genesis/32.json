{
  "book": "Genesis",
  "chapter": 32,
  "verses": [
    {
      "verse": 1,
      "text": "In de ochtend recht Laban zijn schouders,\nkust zijn zonen en zijn dochters en zegent hen;\ndan gaat Laban heen en keert terug naar zijn (woon)plaats."
    },
    {
      "verse": 2,
      "text": "Als Jakob zijns weegs is gegaan * In vele vertalingen begint hier hoofdstuk 32.\nstuiten boden van God op hem."
    },
    {
      "verse": 3,
      "text": "Jakob zegt, met dat hij ze heeft gezien:\neen leger van God is dit!,\nen hij roept als naam voor dat oord uit: Machanajim,- dubbelleger!"
    },
    {
      "verse": 4,
      "text": "Dan zendt Jakob voor zijn verschijning boden uit\nnaar Esau, zijn broer;\nnaar het land Seïr,- harigheid ,\nhet veld van het – bloedrode – Edom."
    },
    {
      "verse": 5,
      "text": "Hij gebiedt hun en zegt:\nzo zult ge zeggen\ntot mijn heer, tot Esau:\nzo heeft je dienaar Jakob gezegd:\nbij Laban ben ik te gast geweest\nen achtergebleven ben ik tot nu toe;"
    },
    {
      "verse": 6,
      "text": "mij gewerd os en ezel,\nwolvee, dienaar en slavin;\nik zend bericht om dit te melden aan mijn heer,\nom genade te vinden in je ogen!"
    },
    {
      "verse": 7,
      "text": "De boden keren terug\nnaar Jakob en zeggen:\naangekomen zijn wij bij je broer, bij Esau,\ndie óók op weg gegaan is, jou tegemoet,-\nmet vierhonderd man bij zich!"
    },
    {
      "verse": 8,
      "text": "Dan wordt Jakob zeer bevreesd, het benauwt hem;\nhij verdeelt de manschap die bij hem is\nen ook het wolvee, het rundvee en de kamelen, in twee legers."
    },
    {
      "verse": 9,
      "text": "Hij zegt:\nals Esau afkomt op het ene leger en dat verslaat,\nzal het leger dat resteert er nog zijn om te ontsnappen!"
    },
    {
      "verse": 10,
      "text": "Dan zegt\nJakob:\nGod van mijn vader Abraham,\nGod van mijn vader Isaak,-\nEne !-\ndie tot mij hebt gezegd\n‘keer terug naar je land, je geboortegrond, ik zal het goed met je maken!’-"
    },
    {
      "verse": 11,
      "text": "te klein ben ik voor alle bewijzen van vriendschap en alle trouw\ndie gij hebt bewezen aan uw dienaar;\nwant met slechts mijn stok bij me\nben ik deze Jordaan overgestoken\nen nu ben ik geworden tot twee legers!-"
    },
    {
      "verse": 12,
      "text": "ontruk mij toch aan de hand van mijn broer, aan de hand van Esau\nwant ik ben bevreesd voor hem,\ndat hij komt en mij verslaat,\nmoeder en zonen erbij;"
    },
    {
      "verse": 13,
      "text": "zelf hebt gij gezegd:\n‘goed, heel goed zal ik het met je maken;\nje zaad zal ik maken als het zand van de zee,\ndat niet te tellen is zo veel!’"
    },
    {
      "verse": 14,
      "text": "Dáár overnacht hij die nacht;\ndan neemt hij\nuit wat hem in handen is gekomen een broodgift voor Esau, zijn broer:"
    },
    {
      "verse": 15,
      "text": "tweehonderd geiten en\ntwintig bokken;\ntweehonderd ooien en\ntwintig rammen;"
    },
    {
      "verse": 16,
      "text": "dertig zogende kamelinnen met haar jongen;\nveertig vaarzen en een tiental varren,\ntwintig ezelinnen en\neen tiental ezelsveulens!"
    },
    {
      "verse": 17,
      "text": "Hij geeft ze zijn dienaars in de handen,\nkudde bij kudde apart,\nhij zegt tot zijn dienaars: steekt over, voor mijn aanschijn uit\nen houdt ruimte\ntussen kudde en kudde!"
    },
    {
      "verse": 18,
      "text": "Hij gebiedt de koploper en zegt:\nwanneer Esau, mijn broer,\njou aantreft\nen je ondervraagt en zegt\n‘van wie ben je en waar ga je heen,\nen van wie zijn al deze vóór je aanschijn?’-"
    },
    {
      "verse": 19,
      "text": "zeggen zul je dan: van uw dienaar, van Jakob;\neen broodgift is dat, gezonden\naan mijn heer, aan Esau;\nen zie, zelf is hij hier óók, achter ons!"
    },
    {
      "verse": 20,
      "text": "Hij gebiedt dit\nook de tweede,\nook de derde,\nook allen die meegaan\nachter de kudden aan, en zegt:\nin deze bewoording zult ge het woord richten tot Esau\nwanneer ge hem hebt gevonden;"
    },
    {
      "verse": 21,
      "text": "zeggen zult ge:\nook\nis hier uw dienaar Jakob, achter ons!-\nwant, zei hij:\nlaat ik zijn aanschijn verzoenen\ndoor de broodgift die voor mijn aanschijn uitgaat;\ndáárna durf ik zijn aanschijn aan te zien,-\nmisschien zal hij zijn aanschijn ópheffen!"
    },
    {
      "verse": 22,
      "text": "Zo steekt de broodgift voor zijn aanschijn over,\nterwijl hij die nacht overnacht in het legerkamp."
    },
    {
      "verse": 23,
      "text": "Dan staat hij in die nacht op,\nneemt mee\nzijn twee vrouwen en zijn twee slavinnen\nen zijn elf geborenen,-\nen steekt\nde oversteek van de Jabok,- worstelbeek , over."
    },
    {
      "verse": 24,
      "text": "Hij neemt ze mee\nen laat ze de beek oversteken;\nwat hem toebehoort laat hij oversteken."
    },
    {
      "verse": 25,
      "text": "Jakob blijft alléén achter;\ndan worstelt een man met hem\ntotdat het morgenrood opklimt."
    },
    {
      "verse": 26,
      "text": "Als hij ziet\ndat hij geen overmacht op hem heeft\nraakt hij hem in de holte van zijn heup;\nzo wordt de holte van Jakobs heup ontwricht\nin zijn worsteling met hem."
    },
    {
      "verse": 27,
      "text": "Hij zegt: laat me los,\nwant het morgenrood is opgeklommen;\nhij zegt: ik laat je niet los\ntenzij je me zegent!"
    },
    {
      "verse": 28,
      "text": "Hij zegt tot hem: hoe is je naam?-\nen hij zegt ‘Jakob’,- hij licht de hiel!"
    },
    {
      "verse": 29,
      "text": "Hij zegt:\nniet ‘Jakob’,- hij licht de hiel , zal nog worden gezegd als je naam,\nmaar ‘Israël’,- vechter met God! –\nwant gevochten héb je, met God en met mensen en je hebt overmocht!"
    },
    {
      "verse": 30,
      "text": "Dan stelt Jakob een vraag\nen zegt: meld toch je naam!\nHij zegt:\nwaarom eigenlijk vraag je naar mijn naam!-\nhij zegent hem daar."
    }
  ],
  "translation": "NB"
}