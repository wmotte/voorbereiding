{
  "book": "Genesis",
  "chapter": 2,
  "verses": [
    {
      "verse": 1,
      "text": "Voltooid worden de hemelen en het aardland\nen heel hun strijdschaar."
    },
    {
      "verse": 2,
      "text": "God voltooit op de zevende dag\nzijn werk dat hij heeft gedaan;\nhij houdt sabbat op de zevende dag\nvan al zijn werk dat hij heeft gedaan."
    },
    {
      "verse": 3,
      "text": "God zegent de zevende dag\nen heiligt die;\nwant daarop heeft hij sabbat gehouden van al zijn werk,\ndat God geschapen heeft om te doen."
    },
    {
      "verse": 4,
      "text": "Dit zijn de geboorten van de hemelen en het aardland toen zij werden geschapen,-\nten dage\ndat de Ene , God, aardland en hemelen maakte."
    },
    {
      "verse": 5,
      "text": "Alle struikgewas van het veld\ngeschiedt nog niet op het land\nen alle gewas van het veld spruit nog niet uit,-\nwant de Ene , God, heeft het nog niet doen regenen over het land\ner is géén – rode – mensheid\nom de – rode – grond te dienen."
    },
    {
      "verse": 6,
      "text": "Maar een damp klimt op van het land,-\nen heeft doordrenkt heel het aanschijn van de – rode – grond ."
    },
    {
      "verse": 7,
      "text": "Dan formeert de Ene , God, de – rode – mens\nvan stof uit de – rode – grond\nen blaast in zijn neusgaten ademhaling van leven;\nzo wordt de – rode – mens tot levende ziel"
    },
    {
      "verse": 8,
      "text": "Dan plant\nde Ene , God, een hof in Eden,- liefland , in het oosten;\nen zet dáárin\nde – rode – mens die hij geformeerd heeft."
    },
    {
      "verse": 9,
      "text": "Ontspruiten doet\nde Ene , God, uit de – rode – grond\nalle geboomte, bekoorlijk om te zien en goed om van te eten,-\nmet de boom des levens in het midden van de hof,\nook de boom\nder kennis van goed en kwaad."
    },
    {
      "verse": 10,
      "text": "Een rivier trekt uit Eden naar buiten\nom de hof te drenken;\nvandaar af splitst hij zich\nen is hij vierkoppig geworden."
    },
    {
      "verse": 11,
      "text": "De naam van de eerste is Pisjon,-\ndie is het die omrondt\nheel het land van de Chavila,-\ndaar waar het goud is;"
    },
    {
      "verse": 12,
      "text": "en het goud van dat land is goed;\ndaar is de edelhars, en het gesteente beril."
    },
    {
      "verse": 13,
      "text": "De naam van de tweede rivier is Gichon,\ndíe is het die omrondt\nheel het land van Koesj."
    },
    {
      "verse": 14,
      "text": "De naam van de derde rivier is Chidekel,\ndie loopt ten oosten van Asjoer;\nde vierde rivier, dát is (de) Eufraat."
    },
    {
      "verse": 15,
      "text": "Dan neemt de Ene , God, de – rode – mens mee,\nen laat hem rusten in de hof van Eden\nom haar te dienen en haar te bewaken."
    },
    {
      "verse": 16,
      "text": "De Ene , God, gebiedt\nover de – rode – mens en zegt:\nvan alle geboomte in de hof mag je eten en eten;"
    },
    {
      "verse": 17,
      "text": "maar van de boom\nder kennis van goed en kwaad,\ndaarvan zul je niet eten,-\nwant\nten dage dat je van hem eet zul je de dood sterven!"
    },
    {
      "verse": 18,
      "text": "Dan zegt de Ene , God:\nniet goed is het dat de – rode – mens hier alléén is: ik maak voor hem een hulp als zijn tegenover!"
    },
    {
      "verse": 19,
      "text": "De Ene , God, formeert uit de – rode – grond\nalle wildleven van het veld en alle gevogelte van de hemel\nen brengt het tot de – rode – mens\nom te zien wat die daartegen zal roepen;\nen al wat hij daartegen roept, de – rode -mens met een een levende ziel, dát is zijn naam."
    },
    {
      "verse": 20,
      "text": "De – rode – mens roept namen uit\nvoor al het vee, voor het gevogelte des hemels en\nvoor alle wildleven van het veld;\nmaar voor de – rode – mens\nheeft hij geen hulp gevonden als zijn tegenover."
    },
    {
      "verse": 21,
      "text": "Dan laat de Ene , God, een verdoving vallen over de – rode – mens zodat die inslaapt;\nhij neemt\neen van zijn zijden\nen sluit met vlees de plek daarvan af."
    },
    {
      "verse": 22,
      "text": "De Ene , God, bouwt de zijde die hij heeft weggenomen van de – rode – mens uit tot een vrouw;\nhij laat haar komen tot de – rode – mens."
    },
    {
      "verse": 23,
      "text": "Dan zegt hij, de – rode – mens:\nzij is het nu!-\nbeen uit mijn beenderen\nen vlees uit mijn vlees!-\ntot haar worde geroepen ‘ isja ’,- vrouw,\nwant uit een iesj ,- man is zij genomen!"
    },
    {
      "verse": 24,
      "text": "Daarom zal een man\nzijn vader en moeder verlaten;\nhechten moet hij zich aan zijn vrouw,\nworden zullen ze tot één vlees."
    },
    {
      "verse": 25,
      "text": "Ze zijn, zij tweeën, naakt * Naakt en naakter (3,1) kunnen ook gelezen worden als ‘ongekleed’ en ‘uitgekleder’ (in de zin van sluwer). ,\nde mens en zijn vrouw;\nen zij schamen zich niet."
    }
  ],
  "translation": "NB"
}