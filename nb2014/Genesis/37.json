{
  "book": "Genesis",
  "chapter": 37,
  "verses": [
    {
      "verse": 1,
      "text": "Jakob zet zich neer\nin het land van de omzwervingen van zijn vader;\nin het land van Kanaän."
    },
    {
      "verse": 2,
      "text": "Dit zijn de geboorten uit Jakob:\nJozef\nis als zoon van zeventien jaar herder geworden over het wolvee, bij zijn broeders,\n-en hij is nog maar een jongen-\nbij de zonen van Bilha en bij de zonen van Zilpa, de vrouwen van zijn vader.\nDan komt Jozef met hun kwade praat bij zijn vader."
    },
    {
      "verse": 3,
      "text": "Israël\nheeft Jozef liefgehad boven al zijn zonen,\nomdat hij de zoon van zijn grijsheid is;\nhij heeft voor hem gemaakt: een veelkleurige mantel."
    },
    {
      "verse": 4,
      "text": "Zijn broeders zien\ndat hun vader hém\nliefgehad heeft boven al zijn broeders\nen haten hem;\nze zijn niet bij machte geweest met hem te spreken tot vrede."
    },
    {
      "verse": 5,
      "text": "Jozef,- hij zal toevoegen , droomt een droom\nen meldt die aan zijn broeders;\nzij voegen nog eens toe aan hun haat voor hem."
    },
    {
      "verse": 6,
      "text": "Hij zegt tot hen:\nhoort toch\ndeze droom die ik heb gedroomd:"
    },
    {
      "verse": 7,
      "text": "ziedaar, wij zijn bundels aan het binden op het veld, en\nziedaar, mijn bundel richt zich op en is ook blijven staan;\nen zie, dan omringen hem: júllie bundels,\nen die buigen zich voor mijn bundel!"
    },
    {
      "verse": 8,
      "text": "Zijn broeders zeggen tot hem:\nzul jíj koning worden, koning over óns\nen heersen als heerser over ons?-\nen nóg eens voegen ze toe aan hun haat voor hem,\nom zijn dromen en om zijn woorden."
    },
    {
      "verse": 9,
      "text": "Hij droomt nógmaals: een andere droom,\nen vertelt hem aan zijn broeders;\nhij zegt:\nziedaar, ik heb nóg een droom gedroomd!-\nziedaar, de zon en de maan\nen elf sterren\nbuigen voor mij!"
    },
    {
      "verse": 10,
      "text": "Hij vertelt dat aan zijn vader\nen aan zijn broeders.\nZijn vader berispt hem\nen zegt tot hem:\nwat wil deze droom die jij hebt gedroomd?-\nzullen we komen, aankomen,\nik, je moeder en je broeders\nom ons voor jou ter aarde te buigen?"
    },
    {
      "verse": 11,
      "text": "Zij worden jaloers op hem, zijn broeders,\nmaar zijn vader heeft het woord bewaard."
    },
    {
      "verse": 12,
      "text": "Dan gaan zijn broeders heen\nom het wolvee van hun vader te weiden bij Sjechem."
    },
    {
      "verse": 13,
      "text": "Israël zegt tot Jozef:\nweiden je broeders niet bij Sjechem?-\nga, ik zend jou naar hen uit!\nEn hij zegt tot hem: hier ben ik!"
    },
    {
      "verse": 14,
      "text": "Dan zegt hij tot hem:\ngá toch, zie om naar de vrede van je broeders en de vrede van het wolvee,\nen laat een woord tot mij terugkeren!\nHij zendt hem weg vanuit het dal van Hebron\nen hij komt aan bij Sjechem."
    },
    {
      "verse": 15,
      "text": "Een man víndt hem:\nziedaar, hij dwaalt rond op het veld;\ndan vraagt de man hem en zegt: wat zoek je?"
    },
    {
      "verse": 16,
      "text": "Hij zegt:\nik ben mijn broeders aan het zoeken;\nmeld mij toch\nwaar zij aan het weiden zijn!"
    },
    {
      "verse": 17,
      "text": "Dan zegt de man: ze zijn van hier opgebroken\nwant ik heb hen horen zeggen\n‘laten we naar Dotan gaan!’\nDan gaat Jozef zijn broeders achterna en vindt hen in Dotan."
    },
    {
      "verse": 18,
      "text": "Ze zien hem van verre;\nen voordat hij tot hen kan naderen\nberamen ze het tegen hem, om hem te doden."
    },
    {
      "verse": 19,
      "text": "Ze zeggen, eenieder tot zijn broeder:\nziedaar\nde meester van de dromen, daar komt hij aan!"
    },
    {
      "verse": 20,
      "text": "Welnu, ga mee, we gaan hem vermoorden\nen werpen hem in een van de putten,\nen zeggen:\neen kwaadaardig dier heeft hem verslonden!-\ndan laten we zien\nwat ervan wordt, van zijn dromen!"
    },
    {
      "verse": 21,
      "text": "Dat hoort Ruben,\nen hij ontrukt hem aan hun hand;\nhij zegt: laten we een levende ziel niet neerslaan!"
    },
    {
      "verse": 22,
      "text": "Ruben zegt tot hen:\nvergiet geen bloed!-\nsmijt * Letterlijk: zendt. hem\nin deze put hier in de woestijn\nmaar sla * Letterlijk: zendt. niet de hand aan hem!-\nmet het doel:\nhem te onttrekken aan hun hand,\nom hem terug te brengen naar zijn vader."
    },
    {
      "verse": 23,
      "text": "Dan geschiedt het,\nals Jozef bij zijn broeders is aangekomen\nstropen ze Jozef de mantel af,\nde veelkleurige mantel die hij om heeft,"
    },
    {
      "verse": 24,
      "text": "ze nemen hem vast\nen smijten * Letterlijk: zenden. hem de put in;\nde put is leeg,\ner staat geen water in."
    },
    {
      "verse": 25,
      "text": "Dan gaan ze zitten\nom het brood te eten,\nen heffen hun ogen op en zien:\nziedaar, een karavaan van Ismaëlieten\ndie van Gilead afkomt;\nhun kamelen dragen\nwierook, balsem en mirre,-\nze zijn onderweg om dat te doen afdalen naar Egypte."
    },
    {
      "verse": 26,
      "text": "Dan zegt Juda tot zijn broeders:\nwat baat het\nwanneer we onze broeder vermoorden?,\nen houden we zijn bloed wel verborgen?-"
    },
    {
      "verse": 27,
      "text": "ga mee, we verkopen hem aan de Ismaëlieten,-\nlaat onze hand niet tegen hem zijn,\nwant onze broeder -ons vlees en bloed- is hij!\nZe horen naar hem, zijn broeders."
    },
    {
      "verse": 28,
      "text": "Er steken mannen over, Midjanieten, handelaars,-\ndie laten Jozef ópklimmen uit de put\nen verkopen Jozef aan de Ismaëlieten voor twintig stukken zilver;\nzij maken dat Jozef in Egypte komt."
    },
    {
      "verse": 29,
      "text": "Dan keert Ruben terug naar de put,\nen ziedaar, géén Jozef in de put;\nhij verscheurt zijn gewaden."
    },
    {
      "verse": 30,
      "text": "Hij keert terug naar zijn broeders en zegt:\nhet kind!- hij is er niet meer!-\nen ikzelf, waar kom ík terecht?"
    }
  ],
  "translation": "NB"
}