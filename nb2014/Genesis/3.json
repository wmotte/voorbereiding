{
  "book": "Genesis",
  "chapter": 3,
  "verses": [
    {
      "verse": 1,
      "text": "Maar de slang is naakter geweest\ndan alle wildleven van het veld,\ndat de Ene, God, heeft gemaakt;\nhij zegt tot de vrouw:\nis het echt zo dat God heeft gezegd\n‘gij zult niet eten\nvan al dat geboomte in de hof!’?"
    },
    {
      "verse": 2,
      "text": "Dan zegt de vrouw tot de slang:\nvan de vrucht van het geboomte in de hof mogen wij eten!-"
    },
    {
      "verse": 3,
      "text": "maar van de vrucht van de boom midden in de hof\nheeft God gezegd:\nvan die zult ge niet eten\nen hem niet aanraken,-\nanders zult ge sterven!"
    },
    {
      "verse": 4,
      "text": "Dan zegt de slang tot de vrouw:\nsterven?- niet sterven zult ge!-"
    },
    {
      "verse": 5,
      "text": "nee, God onderkent\ndat\nop de dag dat ge van hem eet\nuw ogen zullen opengaan;\nworden zult ge als goden,\nonderkennend goed en kwaad!"
    },
    {
      "verse": 6,
      "text": "Dan ziet de vrouw\ndat de boom goed is om van te eten, en dat hij een lust is voor de ogen\nen begeerlijk, de boom, om verstand te krijgen;\ndan neemt zij van zijn vrucht en eet; ze geeft ook aan haar man met haar, en hij eet."
    },
    {
      "verse": 7,
      "text": "Dan gaan de ogen van hen tweeën open\nen onderkennen ze\ndat ze ongekleed zijn, zij;\nze naaien loof van een vijg aaneen\nen maken zich gordels."
    },
    {
      "verse": 8,
      "text": "Ze horen\nde stem van de Ene , God, omgaan door de hof, in de geestesadem van die dag,\nen de – rode – mens verschuilt zich, en zijn vrouw ook,\nvoor het aanschijn van de Ene , God,\nte midden van het geboomte van de hof."
    },
    {
      "verse": 9,
      "text": "Dan roept de Ene , God, tot de – rode – mens en zegt tot hem: waar ben je?"
    },
    {
      "verse": 10,
      "text": "En hij zegt:\nuw stem heb ik gehoord in de hof,-\nen ik werd bevreesd, omdat ik ongekleed ben, en verschool mij!"
    },
    {
      "verse": 11,
      "text": "En hij zegt:\nwie heeft aan jou gemeld\ndat je ongekleed bent, jij?-\nheb je van de boom gegeten\nwaarvan ik je heb geboden om daar niet van te eten?"
    },
    {
      "verse": 12,
      "text": "Dan zegt de – rode – mens:\nde vrouw die gij hebt gegeven om met mij te zijn,\nzij gaf mij van de boom en toen at ik."
    },
    {
      "verse": 13,
      "text": "Dan zegt de Ene , God, tot de vrouw: waarom heb je dát gedaan?-\nde vrouw zegt:\nde slang heeft mij verleid en ik at!"
    },
    {
      "verse": 14,
      "text": "Dan zegt de Ene , God, tot de slang: omdat je dat gedaan hebt,\nvervloekt jij, anders dan alle gedierte\nen alle wildleven van het veld\nzul je op je buik voortgaan\nen stof zul je eten, al de dagen van je leven!-"
    },
    {
      "verse": 15,
      "text": "en vijandschap zal ik zetten\ntussen jou en de vrouw,\ntussen jouw zaad en haar nazaat;\nhij zal jou voor het hoofd stoten,\njíj zult hem bijten in de hiel."
    },
    {
      "verse": 16,
      "text": "Tot de vrouw heeft hij gezegd:\nin veelvoud vermeerder ik je pijniging en je zwangerschap,\nin pijn zul je zonen baren;\nop je man richt zich je hartstocht\nen hij zal je overheersen!"
    },
    {
      "verse": 17,
      "text": "Tot – rode – Adam heeft hij gezegd:\nomdat je hebt gehoord naar de stem van je vrouw\nen at van de boom,\nwaarover ik je had geboden en gezegd:\n‘eet van hem níet!’\nis nu de – rode – grond om jouwentwil vervloekt;\nin pijn zul je van haar eten\nal de dagen van je leven;"
    },
    {
      "verse": 18,
      "text": "doornen en distels zal ze voor je laten ontspruiten,-\nen eten zul je het gewas van het veld!-"
    },
    {
      "verse": 19,
      "text": "met het zweet in je neusgaten zul je (je) brood eten,\ntotdat je terugkeert tot de – rode – grond,\nwant uit haar ben je genomen;\nja, stof ben jij\nen tot stof keer je terug!"
    },
    {
      "verse": 20,
      "text": "De – rode – mens roept als naam voor zijn vrouw uit ‘Eva’,- levensbron ,-\nwant zij is moeder geworden van al wie leeft."
    },
    {
      "verse": 21,
      "text": "Dan maakt de Ene , God, voor – rode – Adam en voor zijn vrouw mantels van huid en kleedt hen aan."
    },
    {
      "verse": 22,
      "text": "Dan zegt de Ene , God:\nziehier, de – rode – mens is geworden als een van ons\nen heeft kennis van goed en kwaad;\nwelnu, laat hij niet zijn hand uitzenden:\nnemen zal hij ook van de boom des levens\nen eten zodat hij leeft voor eeuwig!"
    },
    {
      "verse": 23,
      "text": "Dan zendt de Ene , God, hem heen uit de hof van Eden;\nom de – rode – grond te dienen\nwaaruit hij is genomen;"
    },
    {
      "verse": 24,
      "text": "hij verdrijft de – rode – mens,-\nen doet ten oosten van de hof van Eden wonen de cheroeviem\nen het flakkeren van het wentelende zwaard,\nter bewaking van\nde weg naar de boom des levens."
    }
  ],
  "translation": "NB"
}