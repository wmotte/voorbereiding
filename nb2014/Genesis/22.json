{
  "book": "Genesis",
  "chapter": 22,
  "verses": [
    {
      "verse": 1,
      "text": "Het geschiedt\nna deze woorden\ndat God\nAbraham heeft beproefd;\nhij zegt tot hem:\nAbraham!- en die zegt: hier ben ik!"
    },
    {
      "verse": 2,
      "text": "Hij zegt:\nneem toch je zoon, je enige, die je liefhebt, Isaak,\nen ga, jíj,\nnaar het land van de Moria,- uitzichtsberg ;\ndoe hem daar opgaan als opgangsgave\nop een van de bergen\nwelke ik je zal zeggen!"
    },
    {
      "verse": 3,
      "text": "In de ochtend recht Abraham zijn schouders,\nzadelt zijn ezel,\nneemt\nzijn twee hulpjongens met zich mee\nen Isaak, zijn zoon;\nhij klooft stukken hout voor een opgangsgave,\nstaat op en gaat\nnaar het oord dat God hem heeft gezegd."
    },
    {
      "verse": 4,
      "text": "Op de derde dag\nheft Abraham zijn ogen op en ziet het oord van verre."
    },
    {
      "verse": 5,
      "text": "Abraham zegt tot zijn hulpjongens:\nzet jullie hier neer met de ezel,\nikzelf en de jongen\ngaan tot daarginds,-\nwe zullen ons buigen en keren dan naar jullie terug."
    },
    {
      "verse": 6,
      "text": "Dan neemt Abraham de stukken hout voor de opgangsgave\nen legt die op Isaak, zijn zoon;\nin eigen hand neemt hij\nhet vuur en het etensmes;\nzo gaan die twee eensgezind voort."
    },
    {
      "verse": 7,
      "text": "Maar dan zegt Isaak tot Abraham, zijn vader,- hij zegt: mijn vader!-\nen die zegt, hier ben ik, mijn zoon!\nHij zegt:\nhier is het vuur en de stukken hout,\nmaar wáár is het lám voor een opgangsgave?"
    },
    {
      "verse": 8,
      "text": "Dan zegt Abraham:\nGod\nziet het voor zich, het lam voor een opgang, mijn zoon!-\nzo gaan die twee eensgezind voort."
    },
    {
      "verse": 9,
      "text": "Ze komen aan\nbij het oord\ndat God hem heeft gezegd\nen dáár bouwt Abraham het altaar\nen rangschikt hij de stukken hout;\nhij bindt Isaak, zijn zoon,\nen legt hém op het altaar,\nboven op de stukken hout."
    },
    {
      "verse": 10,
      "text": "Dan steekt Abraham zijn hand uit\nen neemt het etensmes:\nom zijn zoon te slachten."
    },
    {
      "verse": 11,
      "text": "Maar dan roept de engel van de Ene vanuit de hemelen hem toe\nen zegt: Abraham, Abraham!-\nen die zegt: hier ben ik!"
    },
    {
      "verse": 12,
      "text": "Hij zegt:\nsteek je hand niet uit naar de jongen,\nen doe hem niet wát-dan-ook aan;\nwant nu wéét ik\ndat je ontzag * In dit hoofdstuk draait het om de werkwoorden ra’a (zien, uitzien, voorzien) en jara (ontzag hebben). hebt voor God, jij,\nen je zoon, je enige, niet van mij hebt weggehouden!"
    },
    {
      "verse": 13,
      "text": "Abraham heft zijn ogen op\nen ziet: ziedaar, een ram\nop de achtergrond,\nmet zijn horens vastgeraakt in de struiken;\nAbraham gaat daarheen, neemt de ram mee\nen laat die als opgangsgave opgaan in plaats van zijn zoon."
    },
    {
      "verse": 14,
      "text": "Dan roept Abraham als naam voor dat oord uit: ‘de Ene zal voorzien’,-\nwaardoor vandaag nog wordt gezegd\n‘op de berg van de Ene is uitzicht!’"
    },
    {
      "verse": 15,
      "text": "De engel van de Ene roept tot Abraham\neen tweede maal, vanuit de hemelen."
    },
    {
      "verse": 16,
      "text": "Hij zegt:\n‘bij mezelf heb ik gezworen -tijding van de Ene –\ndat,-\nomdat je dit woord gedaan hebt\nen niet je zoon, je enige, hebt weggehouden,"
    },
    {
      "verse": 17,
      "text": "dat ik je met zegening zal zegenen\nen je zaad in overvloed overvloedig zal maken,\nals de sterren aan de hemel\nen als het zand\nop de lip van de zee;\njouw zaad zal erven\nde poort van z’n vijanden;"
    },
    {
      "verse": 18,
      "text": "gezegend zullen zijn door jouw zaad\nalle volkeren van het aardland:\nom het feit\ndat je hebt gehoord naar mijn stem!’"
    },
    {
      "verse": 19,
      "text": "Abraham keert terug naar zijn jongens;\nze staan op en gaan eensgezind naar Beëer Sjeva;\nAbraham zet zich neer bij Beëer Sjeva."
    },
    {
      "verse": 20,
      "text": "Het geschiedt\nna al deze woorden\ndat aan Abraham gemeld wordt en gezegd:\nziedaar, gebaard heeft Milka, ook zij, zonen aan Nachor, je broer:"
    },
    {
      "verse": 21,
      "text": "Oets als zijn eersteling, en zijn broer Boez;\nKemoeël, de vader van Aram;"
    },
    {
      "verse": 22,
      "text": "Kesed en Chazo,\nPildasj en Jidlaf;\nBetoeël."
    },
    {
      "verse": 23,
      "text": "Betoeël heeft Rebekka gebaard.\nDeze acht baarde Milka aan Nachor, Abrahams broer."
    },
    {
      "verse": 24,
      "text": "En een bijvrouw van hem, wier naam is Reoema,-\nook zíj baart: Tevach en Gacham,\nTachasj en Maächa.\n••"
    }
  ],
  "translation": "NB"
}