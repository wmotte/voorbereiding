{
  "book": "Genesis",
  "chapter": 4,
  "verses": [
    {
      "verse": 1,
      "text": "De – rode – mens\nheeft Eva, zijn vrouw, bekend;\nzij wordt zwanger en baart Kaïn,- verworvene!\nZe zegt:\nverworven heb ik een man, bij de Ene !"
    },
    {
      "verse": 2,
      "text": "Zij voegt toe en baart\nzijn broeder Abel,- ijlheid ;\nAbel wordt herder over wolvee,\nKaïn\nis dienaar van de – rode – grond geworden."
    },
    {
      "verse": 3,
      "text": "Het geschiedt na verloop van dagen:\nKaïn doet komen van de vrucht van de – rode – grond\neen broodgift aan de Ene ."
    },
    {
      "verse": 4,
      "text": "Abel, ook hij heeft doen komen: van de eerstelingen van zijn wolvee en van hun vet;\nde Ene slaat acht\nop Abel en zijn broodgift."
    },
    {
      "verse": 5,
      "text": "Op Kaïn en zijn broodgift heeft hij geen acht geslagen;\ndat brandt hevig in Kaïn\nen zijn aanschijnstrekken vervallen."
    },
    {
      "verse": 6,
      "text": "Dan zegt de Ene tot Kaïn:\nwaarom is het in jou zo ontbrand en\nwaarom zijn je aanschijnstrekken vervallen?-"
    },
    {
      "verse": 7,
      "text": "is er niet als je goed doet verheffing?-\nen als je niet goed doet\nligt zonde voor de deur op de loer;\nop jou is zijn hartstocht gericht,\nen jij, jij moet over hem heersen!"
    },
    {
      "verse": 8,
      "text": "Dan zegt Kaïn tot Abel, zijn broer:……… * Wát Kaïn zegt staat er niet in de Masoretische tekst. Andere tekstversies hebben daarom: Dan zegt Kaïn tot zijn broer: laten we naar het veld gaan.\nEn het geschiedt: als zij op het veld zijn\nstaat Kaïn op tegen Abel, zijn broer, en vermoordt hem."
    },
    {
      "verse": 9,
      "text": "Dan zegt de Ene tot Kaïn:\nwaar is Abel, je broer?-\nhij zegt: mij onbekend,-\nben ík mijns broeders hoeder?"
    },
    {
      "verse": 10,
      "text": "Hij zegt: wát heb je gedaan!-\neen stem!- stromen bloed van je broeder\nschreeuwen mij toe van de – rode – grond!-"
    },
    {
      "verse": 11,
      "text": "nu dan, vervloekt jij,\nweg van de – rode – grond die haar mond moest opensperren\nom de stromen bloed van je broeder op te nemen uit jouw hand;"
    },
    {
      "verse": 12,
      "text": "wanneer je de – rode – grond dient\nzal ze haar kracht niet toevoegen aan jou;\ndolend en dwalend zul je wezen op het aardland!"
    },
    {
      "verse": 13,
      "text": "Dan zegt Kaïn tot de Ene :\nte groot is mijn misdaad om te dragen:"
    },
    {
      "verse": 14,
      "text": "zie, ge hebt mij verjaagd vandaag\nvan op het aanschijn van de – rode – grond\nen voor uw aanschijn moet ik mij verbergen;\nik ben dolend en dwalend geworden op het aardland,\nhet zal zo worden: wie mij vindt zal mij vermoorden!"
    },
    {
      "verse": 15,
      "text": "Maar dan zegt de Ene tot hem:\nzó niet; al wie Kaïn vermoordt,\nzevenvoudig wordt hij gewroken;\nde Ene zet op Kaïn een teken,\ndat al wie hem vindt hem niet mag neerslaan."
    },
    {
      "verse": 16,
      "text": "Kaïn trekt weg van voor het aanschijn van de Ene ;\nhij zet zich neer in het land Nod,- dwaalspoor , ten oosten van Eden."
    },
    {
      "verse": 17,
      "text": "Kaïn bekent zijn vrouw,\nze wordt zwanger en baart Henoch;\nhij wordt bouwheer van een stad\nen roept een naam uit voor de stad\nnaar de naam van zijn zoon: Henoch!"
    },
    {
      "verse": 18,
      "text": "Gebaard wordt aan Henoch: Irad,- stedeling ,\nen Irad\nheeft Mechoejaël geboren doen worden;\nMechiaël\nheeft Metoesjaël geboren doen worden en\nMetoesjaël heeft Lamech geboren doen worden."
    },
    {
      "verse": 19,
      "text": "Lamech neemt zich twee vrouwen;\nde naam van de ene is Ada,\nde naam van de tweede is Tsila."
    },
    {
      "verse": 20,
      "text": "Dan baart Ada Javal;\ndíe is geworden\nde vader\nvan wie neerzit met tent en kudde."
    },
    {
      "verse": 21,
      "text": "De naam van zijn broer is Joeval;\ndie is geworden\nde vader\nvan al wie een greep heeft op harp en panfluit."
    },
    {
      "verse": 22,
      "text": "En Tsila, ook zij\nheeft gebaard, en wel Toeval Kaïn,\neen smid,-\nelk die kerft in koper en ijzer;\nen de zuster van Toeval Kaïn is Naäma."
    },
    {
      "verse": 23,
      "text": "Dan zegt Lamech tot zijn vrouwen:\nAda en Tsila, hoort naar mijn stem,\nvrouwen van Lamech,\nleent het oor aan wat ik zeg!-\nwant een man heb ik vermoord om een schram aan mij\nen een pasgeborene om een striem in mij!-"
    },
    {
      "verse": 24,
      "text": "want zevenvoudig wordt Kaïn gewroken,\nen Lamech zevenenzeventigmaal!"
    },
    {
      "verse": 25,
      "text": "en zij baart een zoon\nen roept als naam voor hem uit: Set,- inzet ,\n‘want God heeft voor mij ander zaad ingezet\nin plaats van Abel,\nomdat Kaïn hem heeft vermoord!’"
    },
    {
      "verse": 26,
      "text": "Aan Set, ook hem wordt een zoon geboren;\nhij roept als naam voor hem uit: Enosj;\ntóen is men begonnen\nde naam van de Ene aan te roepen."
    }
  ],
  "translation": "NB"
}