{
  "book": "Genesis",
  "chapter": 26,
  "verses": [
    {
      "verse": 1,
      "text": "Het geschiedt: honger in het land,\neen andere dan de éérdere honger\ndie er is geschied in de dagen van Abraham;\ndan gaat Isaak naar Avimelech, de koning der Filistijnen, naar Gerar,- zwerversgasthuis ."
    },
    {
      "verse": 2,
      "text": "Daar laat zich aan hem zien de Ene\nen zegt: daal niet af naar Egypte,-\nwoon in het land\ndat ik je toezeg;"
    },
    {
      "verse": 3,
      "text": "wees zwerver-te-gast in dit land:\nik zal met je zijn, ik zal je zegenen;\nwant aan jou en aan je zaad\nzal ik al deze landstreken geven;\nik zal de bezwering gestand doen\ndie ik heb gezworen aan Abraham, je vader;"
    },
    {
      "verse": 4,
      "text": "ik zal jouw zaad zo overvloedig maken als de sterren aan de hemel,-\ngeven zal ik aan jouw zaad\nal deze landstreken;\ndoor jouw zaad zullen zich gezegend weten\nalle volkeren van het aardland,-"
    },
    {
      "verse": 5,
      "text": "als loon daarvoor\ndat Abraham gehoord heeft naar mijn stem,-\nen bewaard heeft wat ik te bewaren gaf:\nmijn geboden, mijn inzettingen en mijn onderrichtingen!"
    },
    {
      "verse": 6,
      "text": "Dan zet Isaak zich neer in Gerar,- zwerversgasthuis ."
    },
    {
      "verse": 7,
      "text": "Maar dan vragen\nde mannen van dat oord naar zijn vrouw\nen zegt hij ‘mijn zuster is zij’,\nwant hij is bevreesd om te zeggen ‘mijn vrouw’,-\n‘anders zullen de mannen van dit oord mij vermoorden om Rebekka,\nwant zij is goed om aan te zien!’"
    },
    {
      "verse": 8,
      "text": "Maar het geschiedt\nwanneer hij daar een lengte van dagen is:\neens gluurt\nAvimelech, koning van de Filistijnen\ndoor het schietgat;\nen wat ziet hij?-\nziedaar Isaak,- men lacht , is bezig\nRebekka, zijn vrouw, ‘aan het lachen te maken’…"
    },
    {
      "verse": 9,
      "text": "Avimelech roept Isaak\nen zegt: echt, ziedaar ze is je vrouw,-\nhoe heb je kunnen zeggen ‘zij is mijn zuster’?\nIsaak zegt tot hem:\nomdat ik zei\n‘anders moet ik om haar sterven’!"
    },
    {
      "verse": 10,
      "text": "Dan zegt Avimelech:\nwat heb je ons aangedaan!-\nop een haar na had een van de manschap\njouw vrouw beslapen\nen had je schuld over ons doen komen!"
    },
    {
      "verse": 11,
      "text": "Dan gebiedt Avimelech\nheel de manschap en zegt:\nwie deze man of zijn vrouw aanraakt zal met de dood worden gedood!"
    },
    {
      "verse": 12,
      "text": "Als Isaak in dat land zaait\nvindt hij in dat jaar honderd vrachten terug:\nde Ene zegent hem."
    },
    {
      "verse": 13,
      "text": "De man groeit,-\ngaandeweg groeiend\ntotdat hij zeer groot is."
    },
    {
      "verse": 14,
      "text": "Hem gewordt bezit aan wolvee, bezit aan rundvee\nen een overvloed aan dienstvolk,-\nzodat de Filistijnen jaloers op hem worden."
    },
    {
      "verse": 15,
      "text": "Alle bronnen\ndie de dienaars van zijn vader hebben gegraven\nin de dagen van zijn vader Abraham,\nhebben de Filistijnen ten slotte dichtgestopt\nen ze gevuld met stof."
    },
    {
      "verse": 16,
      "text": "Avimelech zegt tot Isaak:\nga bij ons weg,\nwant je bent véél sterker geworden dan wij!"
    },
    {
      "verse": 17,
      "text": "Dan gaat Isaak van daar weg;\nhij legert in het beekdal van Gerar en zet zich daar neer."
    },
    {
      "verse": 18,
      "text": "Isaak keert terug en graaft de waterbronnen open\ndie ze gegraven hebben in de dagen van zijn vader Abraham,\nen die de Filistijnen hebben dichtgestopt na de dood van Abraham;\nhij roept voor hen namen uit,\nnaar de namen\ndie zijn vader voor hen heeft uitgeroepen."
    },
    {
      "verse": 19,
      "text": "De dienaars van Isaak graven in het beekdal,-\nen vinden daar\neen bron met levend water."
    },
    {
      "verse": 20,
      "text": "Dan maken de herders van Gerar ruzie\nmet de herders van Isaak en zeggen: dat water is voor ons!\nHij roept als naam voor de bron uit ‘Esek’,- kijfhoek! ,\nomdat ze met hem aan het kijven zijn geweest."
    },
    {
      "verse": 21,
      "text": "Ze graven een andere bron\nen maken ook dáárover ruzie,-\nen hij roept als naam daarvoor uit ‘Sitna’,- satanswater!"
    },
    {
      "verse": 22,
      "text": "Hij breekt daarvandaan op\nen graaft een andere bron,-\nen daarover hebben ze geen ruzie gemaakt;\nhij roept als naam voor haar uit Rechovot,- ruimten! ,\nhij zegt:\nwant nu\nheeft de Ene ruimte gemaakt voor ons en hebben wij vrucht gedragen op het land!"
    },
    {
      "verse": 23,
      "text": "Hij klimt vandaar op naar Beëer Sjeva,-\nbron van zeven, bron waar gezworen ."
    },
    {
      "verse": 24,
      "text": "In die nacht laat de Ene zich aan hem zien\nen zegt:\nik ben\nde God van je vader Abraham;\nvrees niet want bij jou ben ik,\nzegenen zal ik je en talrijk maken zal ik je zaad\nomwille van Abraham mijn dienaar!"
    },
    {
      "verse": 25,
      "text": "Hij bouwt daar een altaar,\nhij roept de naam aan van de Ene\nen spant daar zijn tent;\ndan delven daar de dienaars van Isaak een bron op."
    },
    {
      "verse": 26,
      "text": "Avimelech is\nvanuit Gerar naar hem toegegaan,-\nmet Achoezat, zijn makker,\nen Pichol, de vorst van zijn strijdschaar."
    },
    {
      "verse": 27,
      "text": "Isaak zegt tot hen:\nwaarom wel zijt ge tot mij gekomen?-\nu die mij steeds hebt gehaat\nen mij bij u vandaan hebt gezonden!"
    },
    {
      "verse": 28,
      "text": "Zij zeggen:\nmet inzicht hebben we gezien\nhoe de Ene met je is geweest,\ndus zeggen we:\nlaat er toch geen vloek wezen tussen ons beiden, tussen ons en jou;\nlaten we een verbond met jou smeden,"
    },
    {
      "verse": 29,
      "text": "dat je ons nooit kwaad zult doen,\nzoals wij je niet aangeraakt hebben,\nzoals wij je slechts goed hebben gedaan\nen je hebben heengezonden in vrede;\njij bent nu de gezegende van de Ene !"
    },
    {
      "verse": 30,
      "text": "Hij maakt voor hen een feestdronk klaar en ze eten en drinken."
    }
  ],
  "translation": "NB"
}