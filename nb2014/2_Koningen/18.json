{
  "book": "2 Koningen",
  "chapter": 18,
  "verses": [
    {
      "verse": 1,
      "text": "Wee het land van klapperende vleugels,-\ndat aan de overzij is van de rivieren van Koesj!-"
    },
    {
      "verse": 2,
      "text": "dat gezanten uitzendt over de zee,\nin een biezen ding over het aanschijn van het water;\ngaat heen, snelle boden,\nnaar een volk langgerekt en diepglanzend,\nnaar een manschap, gevreesd vanaf dat hij is en voortaan;\neen volk vol spierkracht en victorie,\nwelks land rivieren omspoelen."
    },
    {
      "verse": 3,
      "text": "Alle ingezetenen der wereld en bewoners der aarde,-\nalsof men een vaandel opheft in de bergen zult ge het zien,\nalsof men een stoot geeft op de ramshoorn zult ge het horen!"
    },
    {
      "verse": 4,
      "text": "Want zó heeft de Ene tot mij gezegd:\nkalm kijk ik het in mijn troonhal aan,-\nals zinderende hitte boven het licht,\nals een wolk van dauw in de hitte van de oogst."
    },
    {
      "verse": 5,
      "text": "Want vóór de oogst uit, als de bloeitijd voltooid is\nen bloesem een rijpende druif wordt,-\nzal hij de ranken met snoeimessen afsnijden\nen de loten verwijderen, wegkappen."
    },
    {
      "verse": 6,
      "text": "Samen worden ze dan overgelaten aan de gieren in de bergen\nen aan het gedierte van het land;\nde gieren zullen op hen de zomer doorbrengen,\nen alle dieren van het land op hen overwinteren."
    },
    {
      "verse": 7,
      "text": "In die tijd zal tribuut worden gebracht aan de Ene , de Omschaarde,\ndoor een manschap langgerekt en diepglanzend,\ndoor een manschap, gevreesd vanaf dat hij is en voortaan;\neen volk vol spierkracht en victorie,\nwelks land rivieren omspoelen,\n(het zal worden gebracht) naar de woonplaats van de naam van de Ene , de Omschaarde, de berg Sion."
    }
  ],
  "translation": "NB"
}