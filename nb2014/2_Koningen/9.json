{
  "book": "2 Koningen",
  "chapter": 9,
  "verses": [
    {
      "verse": 1,
      "text": "De gemeenschap van wie voortgaan\nin het duister,\nzien zullen zij een groot licht;\nwie zijn gezeten in het land van de schaduw des doods,\nlicht zal over hen stralen."
    },
    {
      "verse": 2,
      "text": "Hebt gij het juichen vermeerderd,\nde vreugde groot gemaakt,-\nverheugen zullen zij zich voor uw aanschijn zoals er vreugde is in de oogst,\nzoals ze juichen wanneer ze het roofgoed verdelen."
    },
    {
      "verse": 3,
      "text": "Want het juk dat hem belast,\nde stang op zijn schouder,\nde stok van de drijver op hem,-\nhebt gij gebroken als op de dag van Midjan."
    },
    {
      "verse": 4,
      "text": "Want elke marsschoen die dreunend marcheert\nen elke mantel gewenteld in stromen bloed,-\nzal worden tot brandstof, vreetwaar voor vuur."
    },
    {
      "verse": 5,
      "text": "Want een kind is ons geboren,\neen zoon aan ons gegeven,\nnu komt de heerschappij op zijn schouder;\nmen zal als naam voor hem roepen: wonderbare raadsman, heldhaftige God,\nvader voor immer, vredevorst!,"
    },
    {
      "verse": 6,
      "text": "voor heerschappij over velen en vrede zonder einde\nop de troon van David en over diens koninkrijk,\nom dat te bevestigen en te schragen\nmet recht en gerechtigheid,-\nvan nu af en tot in eeuwigheid;\nde naijver van de Ene ,\nde Omschaarde, zal dit doen!"
    },
    {
      "verse": 7,
      "text": "Mijn Heer heeft een woord gezonden in Jakob,-\nhet is gevallen in Israël;"
    },
    {
      "verse": 8,
      "text": "weten zullen ze het, de gemeente in zijn geheel,\nEfraïm en wie zetelt in Samaria,\ndie zeggen in hoogmoed en grootheid van hart:"
    },
    {
      "verse": 9,
      "text": "bakstenen zijn gevallen, met hardsteen bouwen we op,-\nmoerbeibomen omgehakt,\nceders zetten we ervoor terug!"
    },
    {
      "verse": 10,
      "text": "Opzetten zal de Ene Retsiens benauwers tegen hemzelf,-\nzijn vijanden ophitsen:"
    },
    {
      "verse": 11,
      "text": "Aram vanuit het oosten\nen van achteren de Filistijnen,\nen zij zullen Israël opvreten met elke mond;\nin dit alles heeft zijn toorn zich niet afgekeerd,\nnóg blijft zijn hand uitgestrekt!"
    },
    {
      "verse": 12,
      "text": "En de gemeente heeft zich niet bekeerd tot wie hem sloeg,-\nde Ene , de Omschaarde, zijn zij niet gaan zoeken."
    },
    {
      "verse": 13,
      "text": "Dus snijdt de Ene van Israël af\nkop en staart,\npalmtak en bieze, op éénzelfde dag."
    },
    {
      "verse": 14,
      "text": "Oudste en verhevene van aanschijn, dat is de kop,-\neen profeet die leugen leert, dat is de staart:"
    },
    {
      "verse": 15,
      "text": "de leiders van deze gemeenschap laten hem verdwalen,-\nen wie zo misleid zijn worden verslonden."
    },
    {
      "verse": 16,
      "text": "Daarom zal over zijn jongemannen mijn Heer zich niet verheugen,\nover zijn wezen en weduwen zich niet ontfermen,\nwant elk daarin is losbol en kwaadstichter,\nen elks mond spreekt dwaasheid!-\nin dit alles zal zijn toorn niet zijn afgekeerd,\nnóg blijft zijn hand uitgestrekt!"
    },
    {
      "verse": 17,
      "text": "Want boosaardigheid is gaan branden als het vuur\ndat doorn en distel opvreet,-\nde struiken in het woud aansteekt\nzodat opwolken zuilen van rook."
    },
    {
      "verse": 18,
      "text": "Door de verbolgenheid van de Ene , de Omschaarde, is het land verschroeid,-\nen wordt de gemeente als eetwaar voor vuur,\nieder tegen zijn broeder, ze sparen elkaar niet."
    },
    {
      "verse": 19,
      "text": "Men hapt naar rechts en houdt honger,\nmen vreet naar links, maar nooit zijn zij verzadigd,\nieder eten ze het vlees van zijn eigen arm:"
    },
    {
      "verse": 20,
      "text": "Manasse Efraïm\nen Efraïm Manasse,\nen zij samen tegen Juda;\nin dit alles zal zijn toorn niet zijn afgekeerd,\nnóg blijft zijn hand uitgestrekt!"
    }
  ],
  "translation": "NB"
}