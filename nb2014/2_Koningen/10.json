{
  "book": "2 Koningen",
  "chapter": 10,
  "verses": [
    {
      "verse": 1,
      "text": "Wee,\nde wetgevers van wetten vol onheil,-\nen schrijvers die verdrukking hebben voorgeschreven,"
    },
    {
      "verse": 2,
      "text": "om geringen weg te dringen van het gericht\nen weg te roven\nhet recht van de gebogenen van mijn gemeente!-\nzodat weduwen hun roofgoed worden\nen zij wezen tot buit maken!"
    },
    {
      "verse": 3,
      "text": "Wat dacht ge te doen op de dag der bezoeking,\nbij de rampspoed die van verre aankomt?-\ntot wie wilt ge vluchten om hulp\nen waar wilt ge uw glorie achterlaten,"
    },
    {
      "verse": 4,
      "text": "zonder te knielen onder gevangenen?-\nonder vermoorden zullen ze neervallen;\nin dit alles zal zijn toorn niet zijn gekeerd,\nnóg blijft zijn hand uitgestrekt!"
    },
    {
      "verse": 5,
      "text": "Wee Asjoer, de stok van mijn toorn,-\ndat is, bij hen in handen, de staf van mijn woede!"
    },
    {
      "verse": 6,
      "text": "Naar een roekeloos volk zend ik hem uit,\ntegen de gemeenschap die mij verbolgen maakt\ngebied ik hem,-\nom roofgoed te roven en buit buit te maken,\nom hem vertrapt te laten worden\nals het leem van de straten."
    },
    {
      "verse": 7,
      "text": "Zelf bedoelt hij het niet zó,\nzijn hart denkt zo niet,-\nwant ‘verdelgen’ is in zijn hart\nen ‘wereldvolken wegmaaien’, niet weinig."
    },
    {
      "verse": 8,
      "text": "Want, zegt hij,-\nzijn mijn vorsten tezamen geen koningen?"
    },
    {
      "verse": 9,
      "text": "Is niet Kalno als Karkemiesj,-\nof niet Chamat als Arpad,\nof niet Samaria als Damascus?"
    },
    {
      "verse": 10,
      "text": "Zoals mijn hand wist te vinden\nde koninkrijken van de afgod,-\nal waren hun gesneden beelden machtiger\ndan die van Jeruzalem en Samaria,"
    },
    {
      "verse": 11,
      "text": "zal ik niet\nzoals ik heb gedaan aan Samaria en haar godenbeeldjes,-\nzó doen aan Jeruzalem en haar beeldjes?"
    },
    {
      "verse": 12,
      "text": "Maar geschieden zal het,\nwanneer mijn Heer heel zijn doen heeft beëindigd\nop de berg Sion en in Jeruzalem,-\nzal ik bezoeking doen aan\nde vrucht van de grootsheid van het hart van Asjoers koning\nen aan de pracht van zijn verhevenheid van ogen,"
    },
    {
      "verse": 13,
      "text": "omdat hij heeft gezegd:\ndoor de kracht van mijn hand kon ik het doen\nen door mijn wijsheid, want ik was verstandig,-\nik zette grenzen van gemeenschappen opzij,\ngraaide hun voorraden weg,\nliet als een geweldenaar gezetenen neerdalen\nin het stof;"
    },
    {
      "verse": 14,
      "text": "mijn hand vond als was het een vogelnest het vermogen van de gemeenschappen,\nen zoals men achtergelaten eieren verzamelt\nheb ik heel de aarde verzameld:\ner is niemand geweest die een vleugel verroerde\nof een snavel opensperde en piepte!"
    },
    {
      "verse": 15,
      "text": "Beroemt de bijl zich\ntegen wie met hem hakt,-\nof maakt de zaag zich groot tegen wie hem hanteert?-\nalsof een stok hanteert wie hem opheft,\nalsof een staf opheft wie niet van hout is!"
    },
    {
      "verse": 16,
      "text": "Daarom zendt mijn Heer, de Ene , de Omschaarde, in zijn vetlagen tering,-\nen onder zijn glorierijke lever gloeit een gloed als een gloed van vuur."
    },
    {
      "verse": 17,
      "text": "Worden zal Israëls licht tot een vuur,\nzijn Heilige tot een vlam,-\ndie branden zal\nen verteren: zijn distels en zijn dorens in één dag tijd."
    },
    {
      "verse": 18,
      "text": "De glorie van zijn wouden en zijn wijngaarden\nzal hij met ziel en lichaam beëindigen;\nwezen zal het zoals een kwijnende wegkwijnt."
    },
    {
      "verse": 19,
      "text": "Wat er rest aan bomen in het bos, ze zullen te tellen wezen,-\neen jongen schrijft ze op."
    },
    {
      "verse": 20,
      "text": "Geschieden zal het te dien dage:\nniet meer doorgaan zal wat van Israël overblijft en wat van het huis van Jakob is ontkomen\nte steunen op wie het sloeg;\nsteunen zal het\nop de Ene , Israëls Heilige, in vertrouwen."
    },
    {
      "verse": 21,
      "text": "Wat overblijft keert terug, wat van Jakob overblijft,-\ntot de sterke God."
    },
    {
      "verse": 22,
      "text": "Want al zal je gemeenschap,\nIsraël, wezen als het zand der zee,\nslechts wat daarvan overblijft keert terug,-\nhet einde staat vastbesloten,-\novervloeiend van gerechtigheid."
    },
    {
      "verse": 23,
      "text": "Ja, met een einde vastbesloten\nis mijn Heer, de Ene , de Omschaarde,\ndoende in heel de ruimte van het land."
    },
    {
      "verse": 24,
      "text": "Daarom,\nzo heeft gezegd\nmijn Heer, de Ene , de Omschaarde:\nvrees niet, mijn gemeente die zetelt in Sion, voor Asjoer,-\nals hij slaat met de stok\nen zijn staf tegen je opheft op de wijze van Egypte,"
    },
    {
      "verse": 25,
      "text": "want nog maar ‘een klein weinig’,-\ndan is mijn woede ten einde\nen leeft mijn toorn zich uit op hun verval."
    },
    {
      "verse": 26,
      "text": "Opzwepen zal over hem de Ene , de Omschaarde, een gesel,-\nzoals hij eens Midjan heeft geslagen bij de Ravenrots;\nen zijn staf over de zee,\nopheffen zal hij die op de wijze van eens in Egypte."
    },
    {
      "verse": 27,
      "text": "Geschieden zal het te dien dage:\nwijken zal zijn last van je schouder,\nzijn juk van je hals;\nweggerot is een juk dan al\nvan vuil en vet!"
    },
    {
      "verse": 28,
      "text": "Neerkomen zal hij op Ajat,\noversteken door Migron,-\naan Michmas zijn spullen toevertrouwen."
    },
    {
      "verse": 29,
      "text": "Oversteken zullen ze de pas:\n‘Geva is ons het nachtkwartier!’-\nhuiveren zal Rama,\nGibea-van-Saul op de vlucht slaan."
    },
    {
      "verse": 30,
      "text": "Laat gillen je stem, dochter van Galiem,-\nmerk op, Laisja, antwoord haar, Anatot!"
    }
  ],
  "translation": "NB"
}