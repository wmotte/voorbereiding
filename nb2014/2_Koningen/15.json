{
  "book": "2 Koningen",
  "chapter": 15,
  "verses": [
    {
      "verse": 1,
      "text": "Draaglast over Moab:\nja, in de nacht zal het worden verdelgd, zal Ar Moab stilgemaakt zijn,\nja, in de nacht zal het worden verdelgd, het stadsgebied van Moab stilgemaakt zijn."
    },
    {
      "verse": 2,
      "text": "Opklimmen zal het naar Bajit en Divon, naar de hoogten om er te wenen;\nover Nebo\nen over Medeva zal Moab huilen\nmet op elk hoofd kaalheid,\nelke baard afgeschoren."
    },
    {
      "verse": 3,
      "text": "In zijn straten hebben ze zich omgord met een rouwzak,-\nop haar platte daken en op haar pleinen huilt iedereen,\nneerstortend in geween."
    },
    {
      "verse": 4,
      "text": "Chesjbon schreeuwt het uit, ook Elalee,\ntot in Jahats zal hun stem worden gehoord;\ndaarom\nschallen Moabs aangegorden ‘alarm’,\nis zijn ziel mismoedig in hem."
    },
    {
      "verse": 5,
      "text": "Mijn hart schreeuwt het uit over Moab,\nhaar vluchtelingen vindt men\ntot bij Tsoar en Eglat Sjelisjia;\nja, de helling van de Loechiet,\nal wenend beklimt men die,\nja, op weg naar Choronajim\nschreeuwen zij iedereen wakker over die ramp."
    },
    {
      "verse": 6,
      "text": "Want de waterstromen van Nimriem zullen woestenijen worden,\nja, verdrogen zal het gras, ten einde gaat het kruid,\ngroen zal er niet meer zijn."
    },
    {
      "verse": 7,
      "text": "Daarom, het restje dat zij hebben gespaard,-\nen bewaard,\nover de Wilgenbeek zullen ze die dragen."
    },
    {
      "verse": 8,
      "text": "Want omsingelen zal het schreeuwen Moabs gebied;\ntot in Eglajim klinkt haar huilen,\ntot Bron van Eliem haar gehuil."
    },
    {
      "verse": 9,
      "text": "Want de wateren van Dimon zijn vol bloed,\nwant ik breng over Dimon nog méér dingen:\nover Moabs ontkomenen een leeuw,\nover het overblijfsel op de – rode – grond."
    }
  ],
  "translation": "NB"
}