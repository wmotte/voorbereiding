{
  "book": "2 Koningen",
  "chapter": 1,
  "verses": [
    {
      "verse": 1,
      "text": "de zoon van Amots,\ndat hij aanschouwd heeft\nover Juda en Jeruzalem,-\nin de dagen van Oeziahoe, Jotam, Achaz, Jechizkiahoe,\nkoningen van Juda."
    },
    {
      "verse": 2,
      "text": "Hoort, hemelen, en neem ter ore, aarde,\nwant de Ene heeft gesproken!\n‘Zonen heb ik grootgebracht en verheven,\nen nu misdragen zij zich tegen mij;"
    },
    {
      "verse": 3,
      "text": "een os kent zijn eigenaar,\neen ezel de kribbe van zijn meester,-\nmaar Israël kent niemand,\nmijn gemeente begrijpt mij niet!’"
    },
    {
      "verse": 4,
      "text": "Wee!, zondig volk,\ngemeenschap zwaar van onheil,\nzaad van kwaadstichters,\nverderfbrengende zonen!-\nverlaten hebben ze de Ene ,\nveracht de Heilige van Israël, zich achterwaarts afgewend!"
    },
    {
      "verse": 5,
      "text": "Waartoe wilt ge nog meer geslagen worden, nog meer rebelleren?-\nheel het hoofd is ziek,\nheel het hart verbloedt."
    },
    {
      "verse": 6,
      "text": "Van voetzool tot hoofd is niets gaaf aan hem,\neen en al wond, striem en verse kwetsuur;\nniet uitgedrukt en niet verbonden zijn ze,\nniet met olie verzacht."
    },
    {
      "verse": 7,
      "text": "Uw land is een woestenij,\nuw steden zijn verbrand in vuur,-\nuw – rode – grond:\nin uw tegenwoordigheid eten vreemden haar kaal,\neen woestenij, als omgekeerd door vreemden."
    },
    {
      "verse": 8,
      "text": "Overgebleven is de dochter van Sion als een loofhut in een wijngaard,-\nals een nachthok op een komkommerveld, als een belegerde stad."
    },
    {
      "verse": 9,
      "text": "Had niet de Ene , de Omschaarde,\naan ons enkele ontkomenen overgelaten,-\nals Sodom waren we geworden,\nop Gomorra hadden we geleken!"
    },
    {
      "verse": 10,
      "text": "Hoort het woord van de Ene ,\nbestuurders van Sodom,-\nneemt ter ore het onderricht van onze God, gemeenschap van Gomorra!"
    },
    {
      "verse": 11,
      "text": "Wat baat mij de overvloed van uw offers?, zegt de Ene ,\nverzadigd ben ik van opgangsgaven van rammen en vet van mestvee,-\naan het bloed van varren, lammeren en bokken heb ik geen welgevallen!"
    },
    {
      "verse": 12,
      "text": "Wel komt ge\nmijn aanschijn zien,-\nmaar wie heeft dat uit uw hand geëist, mijn voorhoven platlopen?"
    },
    {
      "verse": 13,
      "text": "Ge moet niet doorgaan\nte komen met een loze broodgift;\nreukwerk?- een gruwel is mij dat;\nnieuwemaan, sabbat, het roepen van een samenroeping:\nik kan er niet tegen, ellende en hoogtij tegelijk."
    },
    {
      "verse": 14,
      "text": "Uw nieuwemanen en uw samenkomstdagen haat mijn ziel,\nze zijn mij tot een last geworden;\nik ben het moe geworden die te dragen."
    },
    {
      "verse": 15,
      "text": "Bij het uitspreiden van uw handpalmen\nverberg ik mijn ogen voor u;\nzelfs wanneer ge het gebed vermenigvuldigt zal ik niet horen,-\nuw handen zijn vol van bloed."
    },
    {
      "verse": 16,
      "text": "Wast u, zuivert u,\ndoet het kwaad van uw handelingen weg van tegenover mijn ogen;\nhoudt op met kwaad doen."
    },
    {
      "verse": 17,
      "text": "Leert goed te doen, zoekt het recht, weerstaat een verdrukker;\ndoet recht aan de wees,\nverdedigt de weduwe!"
    },
    {
      "verse": 18,
      "text": "Komt toch en laat ons tezamen richten, zegt de Ene ;\nal zijn uw zonden als scharlaken, als sneeuw zo wit worden ze;\nal zijn ze zo rood als karmozijn, als wol zullen ze worden."
    },
    {
      "verse": 19,
      "text": "Als ge gewillig zijt en horen wilt,-\nhet goede der aarde zult ge eten."
    },
    {
      "verse": 20,
      "text": "Maar als ge weigert en weerspannig zijt,-\ndoor een zwaard wordt ge opgevreten;\nja, de mond van de Ene heeft dit gesproken."
    },
    {
      "verse": 21,
      "text": "Hoe is zij tot een hoer geworden,\nde vesting eens zo betrouwbaar!-\nvol was zij van recht,\ngerechtigheid bracht bij haar de nacht door, en nu: moordenaars!"
    },
    {
      "verse": 22,
      "text": "Je zilver is geworden tot schuim,-\nje bier is versneden met water."
    },
    {
      "verse": 23,
      "text": "Je vorsten zijn rebellen,\nvriendjes met dieven;\nzij allen zijn liefhebber van het geschenk,\nazen op fooien;\neen wees doen ze geen recht,\nhet geding van een weduwe komt niet bij hen aan."
    },
    {
      "verse": 24,
      "text": "Daarom is de tijding van de Heer, de Ene , de Omschaarde,\nIsraëls Sterke,-\nwee!, ik haal mijn troost weg bij mijn benauwers,\nik zal mij wreken op mijn vijanden!"
    },
    {
      "verse": 25,
      "text": "Ik doe mijn hand op jou terugkeren,\nlouteren zal ik als met loog je schuimslakken;\nik verwijder al je loodvuil."
    },
    {
      "verse": 26,
      "text": "Ik doe je richters terugkeren zoals eerst,\nje raadsheren als in de aanvang;\ndaarna\nwordt tot jou geroepen ‘stad van gerechtigheid’,\n‘vesting betrouwbaar’!"
    },
    {
      "verse": 27,
      "text": "Sion zal door recht worden verlost,-\ndie in haar terugkeren door gerechtigheid."
    },
    {
      "verse": 28,
      "text": "Het wordt een verbrijzeling van misdadigers en zondaars tezamen,-\nwie de Ene verlieten vinden hun einde."
    },
    {
      "verse": 29,
      "text": "Ja, ge zult schande dragen\nvoor de godseiken die ge hebt begeerd,-\nen u schamen\nvoor de tuinen die uw voorkeur hadden."
    },
    {
      "verse": 30,
      "text": "Ja, ge zult zelf worden\nals een eikenboom welks loof verwelkt,-\nals een tuin\ndie geen water meer heeft."
    }
  ],
  "translation": "NB"
}