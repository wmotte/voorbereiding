{
  "book": "2 Koningen",
  "chapter": 37,
  "verses": [
    {
      "verse": 1,
      "text": "En het geschiedt:\nmet dat koning Chizkiahoe ze hoort\nscheurt hij zijn gewaden;\nbedekt met een rouwzak\nkomt hij binnen in het huis van de Ene ."
    },
    {
      "verse": 2,
      "text": "Ook zendt hij Eljakiem die over het huis gaat, Sjevna de schrijver,\nen de oudsten van de priesters,\nbedekt met rouwzakken,-\nnaar Jesaja, de zoon van Amots, de profeet."
    },
    {
      "verse": 3,
      "text": "Zij moeten tot hem zeggen:\nzo heeft gezegd Chizkiahoe:\neen dag van benauwing, bestraffing en hoon is deze dag,-\nwant kinderen zijn gekomen tot aan de doorbraak\nmaar er is geen kracht meer om ze te baren!-"
    },
    {
      "verse": 4,
      "text": "misschien\nhoort de Ene , je God, de woorden van de maarschalk\ndie zijn heer, de koning van Asjoer, heeft uitgezonden om de levende God te smaden,\nen zal hij hem straffen voor de woorden\ndie de Ene , je God, gehoord heeft;\nwil een gebed opdragen\nvoor het overblijfsel dat nog te vinden is!"
    },
    {
      "verse": 5,
      "text": "Hiermee komen\nde dienaren van koning Chizkiahoe aan bij Jesaja."
    },
    {
      "verse": 6,
      "text": "Jesaja zegt tot hen:\nzo moet ge zeggen tot uw heer:\nzo heeft gezegd de Ene :\nvrees niet voor het affront van de woorden die je hebt gehoord\nen waarmee mij gelasterd hebben die jongens van Asjoers koning;"
    },
    {
      "verse": 7,
      "text": "zie, ik zal een geest in hem geven,\niets ongehoords zal hij horen, en terugkeren naar zijn land;\nin zijn land zal ik hem doen vallen door het zwaard!"
    },
    {
      "verse": 8,
      "text": "De maarschalk keert terug\nen vindt Asjoers koning\nin oorlog tegen Livna,-\nnadat hij heeft gehoord\ndat hij uit Lachiesj is opgebroken."
    },
    {
      "verse": 9,
      "text": "Maar als hij hoort\ndat over Tirhaka, koning van Koesj, gezegd wordt:\ndie is uitgetrokken om met jou oorlog te voeren,-\nals hij dat hoort zendt hij boden\nnaar Chizkiahoe en zegt:"
    },
    {
      "verse": 10,
      "text": "zó zult ge zeggen\ntot Chizkiahoe, koning van Juda,- ge zult zeggen:\nlaat je God je niet misleiden\nbij wie jij je zo veilig voelt dat je zegt:\nJeruzalem zal niet worden prijsgegeven\nin de hand van Asjoers koning!-"
    },
    {
      "verse": 11,
      "text": "zie, zelf heb je gehoord\nwat Asjoers koningen aan alle landen hebben gedaan door ze met de ban te slaan;\nzul jij dan worden gered?-"
    },
    {
      "verse": 12,
      "text": "hebben de goden der volkeren die mijn voorvaders vernietigd hebben hen gered:\nGozan, Charan, Retsef en de zonen van Eden in Telasar?-"
    },
    {
      "verse": 13,
      "text": "wáár is de koning van Chamat, de koning van Arpad\nen de koning van de stad van Sefarvajim,-\nvan Hena en Iva?"
    },
    {
      "verse": 14,
      "text": "Chizkiahoe neemt de briefrol aan uit de hand van de boden en leest hem voor;\nhij klimt op naar het huis van de Ene\nen dan spreidt Chizkiahoe hem uit voor het aanschijn van de Ene ."
    },
    {
      "verse": 15,
      "text": "Chizkiahoe bidt\ntot de Ene en zegt:"
    },
    {
      "verse": 16,
      "text": "gij zijt het die de God zijt, gij alleen,\nover alle koninkrijken der aarde,\ngij zijt het die gemaakt hebt\nde hemelen en de aarde;"
    },
    {
      "verse": 17,
      "text": "neig o Ene uw oor en hoor,\nopen o Ene uw ogen en zie!-\naanhoor\nal Sancherievs woorden\ndie hij heeft gezonden\nom te honen de levende God!-"
    },
    {
      "verse": 18,
      "text": "het is waar, Ene :\nverwoest hebben Asjoers koningen al die landen en hun land,-"
    },
    {
      "verse": 19,
      "text": "hun goden prijsgegeven in het vuur,-\nwant zij waren geen goden\nmaar maakwerk van mensenhanden in hout en steen en zij lieten hen verloren gaan;"
    },
    {
      "verse": 20,
      "text": "maar nu, Ene , God-over-ons:\nredt ons uit zijn hand,-\ndan zullen alle koninkrijken der aarde weten\ndat gij, Ene , God zijt, gij alleen!"
    },
    {
      "verse": 21,
      "text": "Dan zendt Jesaja, de zoon van Amots,\niemand naar Chizkiahoe om te zeggen:\nzo heeft gezegd de Ene , Israëls God:\nwat je tot mij gebeden hebt\nover Sancheriev, koning van Asjoer,-"
    },
    {
      "verse": 22,
      "text": "dit is het woord\ndat de Ene over hem heeft gesproken:\nverachten zal jou, bespotten zal jou\nde jonkvrouwe, de dochter Sions,\nachter jou zal haar hoofd schudden\nde dochter van Jeruzalem!-"
    },
    {
      "verse": 23,
      "text": "wie heb je gehoond en gelasterd,\ntegen wie heb je je stem verheven,-\nin zelfverheffing je ogen opgeslagen?- tegen de Heilige van Israël!-"
    },
    {
      "verse": 24,
      "text": "door de hand van je dienaren heb je mijn Heer gehoond;\nje hebt gezegd:\nmet de menigte van mijn wagens beklom ik de verhevenste bergen, de flanken van de Libanon,-\nhakte ik om\nzijn statige ceders, zijn uitgelezen cipressen,\nen kwam ik tot aan zijn verheven rand,\nhet woud van zijn wijngaard;"
    },
    {
      "verse": 25,
      "text": "ik groef ernaar en dronk water,-\nmet de holte van mijn voetstappen legde ik droog\nalle stromen van Matsor!"
    },
    {
      "verse": 26,
      "text": "Heb je niet gehoord dat van ver hiervoor ik dit heb gedaan,\nsinds de dagen van voorheen ik het heb geformeerd?-\nnu heb ik het laten komen\nen was jij er\nom tot woeste puinhopen te verwoesten steden eens zo versterkt;"
    },
    {
      "verse": 27,
      "text": "hun ingezetenen, zwak van hand,\nzijn gebroken en beschaamd,-\ngeworden zijn zij\ngras op het veld, groen kruid,\nhooi op de daken,\nal verzengd voordat het is opgestaan;"
    },
    {
      "verse": 28,
      "text": "maar je zitten, je weggaan, je thuiskomen, ik ken het,-\nook je tekeergaan tegen mij;"
    },
    {
      "verse": 29,
      "text": "omdat jij tekeergaat tegen mij\nen je overmoed is opgeklommen in mijn oren,-\nzal ik mijn haak door je neus slaan,\nmijn bit tussen je lippen leggen,\nen je doen terugkeren\nover de weg waarlangs je bent gekomen;"
    },
    {
      "verse": 30,
      "text": "en dit zal je het teken zijn:\ndat men het jaar lang eet wat nagroeit,\nin het tweede jaar wat vanzelf opkomt,-\nen in het derde jaar\nzullen ze zaaien en oogsten, wijngaarden planten en de vrucht daarvan eten."
    }
  ],
  "translation": "NB"
}