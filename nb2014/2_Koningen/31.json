{
  "book": "2 Koningen",
  "chapter": 31,
  "verses": [
    {
      "verse": 1,
      "text": "Wee wie afdalen naar Egypte om hulp,\nop paarden willen steunen;\nze achten zich veilig bij wagens zo talrijk\nen bij ruiters zo buitengewoon stevig:\nzonder acht te slaan op Israëls Heilige,\nzonder te raadplegen de Ene ."
    },
    {
      "verse": 2,
      "text": "Maar nog altijd is hij wijs en laat hij kwaad komen,\nvan zijn woorden zal hij niet afwijken;\nopstaan zal hij tegen het huis van de kwaadstichters,\ntegen hulp van wie onheil aanrichten."
    },
    {
      "verse": 3,
      "text": "De Egyptenaren zijn mens en geen godheid,\nhun paarden zijn vlees en geen geest:\nde Ene\nstrekt zijn hand uit,\nen reeds is de helper gestruikeld, gevallen de geholpene,\ntezamen vinden zij allen hun einde."
    },
    {
      "verse": 4,
      "text": "Want zó heeft de Ene tot mij gezegd:\nzoals de leeuw gromt, de welp over zijn prooi,\ntegen hem een volheid van herders wordt samengeroepen,\nhij voor hun stemgeluid niet terugschrikt\nen voor hun getier niet zwicht,-\nzó\nzal afdalen de Ene , de Omschaarde,\nom zijn strijdschaar in te zetten op de berg van Sion,\nen op haar heuveltop."
    },
    {
      "verse": 5,
      "text": "Zoals fladderende vogels\nzó\nzal de Ene , de Omschaarde, Jeruzalem beschutten,-\nbeschutten en redden, in een paasdaad uitkomst geven * Letterlijk: passerend ( pasach ) zal hij doen ontkomen. ."
    },
    {
      "verse": 6,
      "text": "Terugkeren zullen zij\ntot hem van wie zij zo diep zijn afgeweken,\nde zonen en dochters van Israël!"
    },
    {
      "verse": 7,
      "text": "Ja, te dien dage\nzullen zij verwerpen\nieder zijn godenbeeldjes van zilver\nen zijn godenbeeldjes van goud,-\ndie uw handen u hebben gemaakt, tot zonde."
    },
    {
      "verse": 8,
      "text": "Vallen zal Asjoer door een zwaard, maar niet van een man,\neen zwaard niet van een mens zal het verteren;\nmoeten vluchten zal het voor het aanschijn van een zwaard\nen zijn uitgelezen jongelingen worden bestemd voor dwangarbeid."
    },
    {
      "verse": 9,
      "text": "Zijn rotssteen zal van schrik voorbijgaan,\npanisch zullen zijn vorsten vluchten voor het vaandel!-\ntijding van de Ene ,\ndie een lichtend vuur heeft op Sion,\neen oven in Jeruzalem."
    }
  ],
  "translation": "NB"
}