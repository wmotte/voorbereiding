{
  "book": "2 Koningen",
  "chapter": 23,
  "verses": [
    {
      "verse": 1,
      "text": "Lastwoord over Tsor:\nhuilt, schepen van Tarsjiesj, want het is verdelgd, geen haven meer om thuis te komen,\nvanuit het land der Kitiërs is het hun onthuld."
    },
    {
      "verse": 2,
      "text": "Verstomt, gij die gezeten zijt aan de kust,-\nkoopman van Tsidon, bode die de zee overstak."
    },
    {
      "verse": 3,
      "text": "Over vele wateren brachten ze zaad uit Sjichor aan,\nde oogst van de Stroom als haar opbrengst,-\nhet werd de handelsbeurs der volkeren."
    },
    {
      "verse": 4,
      "text": "Schaam je, Tsidon,\nwanneer de zee gaat zeggen,\nde vesting van de zee zegt:\ngeen weeën zal ik krijgen en geen kinderen baren,\ngeen jongelingen grootbrengen en geen maagden opvoeden!"
    },
    {
      "verse": 5,
      "text": "Zoals bij het horen over angstland Egypte,-\nzullen ze weeën krijgen bij het horen over Tsor."
    },
    {
      "verse": 6,
      "text": "Steekt over naar Tarsjiesj,-\nhuilt, gij die gezeten zijt aan de kust!"
    },
    {
      "verse": 7,
      "text": "Is dat uw uitgelaten vrouwe,\nwier oorsprong is uit de dagen van ooit,\nwier voeten haar droegen\nom ver weg te gast te zijn?"
    },
    {
      "verse": 8,
      "text": "Wie heeft dit beraadslaagd\nover Tsor, dat kronen verdeelde,-\nwelker kooplieden vorsten waren,\nwelker handelaars op aarde geëerd waren?"
    },
    {
      "verse": 9,
      "text": "De Ene , de Omschaarde, heeft het beraadslaagd,-\nom te vernederen de trots van alle sier,\nom teniet te doen allen die op aarde geëerd zijn."
    },
    {
      "verse": 10,
      "text": "Steek je land over zoals de Stroom,-\ndochter van Tarsjiesj,\ner zal geen haven meer zijn."
    },
    {
      "verse": 11,
      "text": "Hij zal zijn hand uitstrekken over de zee,\nkoninkrijken doen beven:\nde Ene heeft over Kanaän geboden\nhaar vestingen te verwoesten,"
    },
    {
      "verse": 12,
      "text": "en gezegd:\njij zult voortaan niet meer uitgelaten zijn,-\neenmaal mishandelde\njonkvrouwe, dochter van Tsidon:\nop naar de Kitiërs, sta op, steek over,\nmaar ook daar zul je geen rust vinden!"
    },
    {
      "verse": 13,
      "text": "Zie, het land van de Kasdiem:\nalsof die gemeenschap er nooit is geweest,\nAsjoer heeft het bestemd voor woestijnkatten,-\nze hebben er hun stormtorens opgesteld,\nzijn paleizen gesloopt,\nhet gemaakt tot een bouwval."
    },
    {
      "verse": 14,
      "text": "Huilt, schepen van Tarsjiesj,-\nwant jullie vesting is verwoest!"
    },
    {
      "verse": 15,
      "text": "Geschieden zal het te dien dage\ndat Tsor vergeten wordt, zeventig jaar lang,\nals waren het de dagen van één koning; na verloop\nvan zeventig jaar zal met Tsor geschieden\nals in het lied op de hoer:"
    },
    {
      "verse": 16,
      "text": "‘neem je harp mee, loop de stad rond, hoer lang vergeten;\nspeel maar mooi, zing maar veel,-\ndan wordt er aan je gedacht!’"
    },
    {
      "verse": 17,
      "text": "Geschieden zal het\nna verloop van zeventig jaar\ndat de Ene Tsor zal bezoeken\nen zij zal terugkeren tot haar bruidsgift;\nhoereren zal zij met alle koninkrijken der aarde op het aanschijn van de – rode – grond,"
    },
    {
      "verse": 18,
      "text": "maar wezen zal haar koopgoed en haar bruidsgift\nde Ene toegewijd,\nhet wordt niet opgeslagen en niet opgepot,-\nwant voor wie neerzitten\nvoor het aanschijn van de Ene zal haar koopgoed wezen\nom te eten tot verzadiging en zich prachtig te overdekken!"
    }
  ],
  "translation": "NB"
}