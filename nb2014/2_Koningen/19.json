{
  "book": "2 Koningen",
  "chapter": 19,
  "verses": [
    {
      "verse": 1,
      "text": "Draaglast van Egypte;\nzie de Ene rijden op een snelle wolk en komen in Egypte:\nbeven zullen\nEgyptes godenbeeldjes voor zijn verschijning,\nhet hart van Egypte zal in zijn binnenste smelten."
    },
    {
      "verse": 2,
      "text": "Ophitsen zal ik Egypte tegen Egypte,\noorlogvoeren zullen ze, ieder met zijn broer, een man met zijn makker,-\neen stad met een stad,\neen koninkrijk met een koninkrijk."
    },
    {
      "verse": 3,
      "text": "Ontwricht wordt dan\nde geest van Egypte in zijn binnenste,\nzijn beraad breng ik in de war;\nvragen zullen ze stellen aan de godenbeeldjes en de dodenfluisteraars,\nde dode zielen en de waarzeggers."
    },
    {
      "verse": 4,
      "text": "Verkopen zal ik de Egyptenaren\nin de hand van harde heren,-\neen koning vol kracht zal over hen heersen!-\nis de tijding van de Heer, de Ene , de Omschaarde."
    },
    {
      "verse": 5,
      "text": "Gedronken wordt dan water uit de zee,-\nde Rivier zal verzanden en verdrogen."
    },
    {
      "verse": 6,
      "text": "Rivierarmen zullen stinken,\nleeglopen en verzanden zullen de stromen van Matsor;\nriet en bies zullen verwelken."
    },
    {
      "verse": 7,
      "text": "Naakte wadden aan een stroom, aan de monding van een stroom,-\nja, al wat gezaaid is aan een stroom\nzal verdrogen, verwaaien, er niet meer zijn."
    },
    {
      "verse": 8,
      "text": "Klagen zullen de vissers,\nrouwen zullen\nallen die een haak uitgooien in de stroom,-\ndie een net uitspreiden\nover het aanschijn van het water zullen verkwijnen."
    },
    {
      "verse": 9,
      "text": "Beschaamd staan dan bewerkers van vlas,-\nkamsters en spinners van katoen."
    },
    {
      "verse": 10,
      "text": "Haar wevers zijn vermorzeld,-\nalle loonarbeiders zielsbedroefd."
    },
    {
      "verse": 11,
      "text": "Enkel dwazen zijn de vorsten van Tsoan,\nde wijze raadgevers van Farao:\nhun raad is dom geworden;\nhoe durven jullie nog tot Farao zeggen\n‘een zoon van wijzen ben ik, zoon van koningen van weleer!’-"
    },
    {
      "verse": 12,
      "text": "waar zijn dan nu je wijzen?-\nlaten zij het je toch melden,-\nals zij weten\nwat de Ene , de Omschaarde, heeft beraadslaagd over Egypte!"
    },
    {
      "verse": 13,
      "text": "Verdwaasd zijn de vorsten van Tsoan,\nde vorsten van Nof zijn bedrogen;\nze leiden Egypte, de hoekstenen van haar stammen, op een dwaalweg."
    },
    {
      "verse": 14,
      "text": "De Ene heeft in haar meegemengd een geest van bedwelming,-\nlaten dwalen zullen ze Egypte in al zijn doen\nzoals een dronkaard ronddoolt in zijn braaksel."
    },
    {
      "verse": 15,
      "text": "Er zal voor Egypte niets te doen zijn,-\ndat doen kan kop of staart, palmtak of bieze."
    },
    {
      "verse": 16,
      "text": "Te dien dage\nzal het Egypte vergaan als de vrouwen:\nhet zal beven en verschrikt zijn\nvoor de verschijning van de zwaaiende hand van de Ene , de Omschaarde,\nwaarmee hij daarover zwaait."
    },
    {
      "verse": 17,
      "text": "Worden zal Juda’s – rode – grond voor Egypte tot een verschrikking,\naldoor als men het daaraan laat denken wordt het bevreesd,-\ngezien\nde raadslag van de Ene , de Omschaarde,\ndie hij daarover heeft beraamd."
    },
    {
      "verse": 18,
      "text": "Te dien dage\nzullen er vijf steden zijn op het land van Egypte\ndie de tale Kanaäns gaan spreken\nen zich toezweren aan de Ene , de Omschaarde;\nIer Haheres,- zonnestad ,\nzal tot een eerste worden gezegd."
    },
    {
      "verse": 19,
      "text": "Te dien dage\nzal er een altaar wezen voor de Ene\ndiep in het land Egypte;\nen een standsteen terzijde van haar grensgebied voor de Ene ."
    },
    {
      "verse": 20,
      "text": "Wezen zal dat tot teken en getuigenis voor de Ene , de Omschaarde, in het land Egypte;\nwanneer ze tot de Ene zullen schreeuwen vanwege de verschijning van verdrukkers\nzal hij hun een messias en meester zenden die hen zal redden."
    },
    {
      "verse": 21,
      "text": "Doen kennen zal de Ene zich aan Egypte\nen de Egyptenaren zullen de Ene kennen, te dien dage;\ndienen zullen ze hem met slachtoffer en broodgift,\neen gelofte beloven aan de Ene en die betalen."
    },
    {
      "verse": 22,
      "text": "Teisteren zal de Ene Egypte om te teisteren én te genezen;\nzullen ze tot de Ene terugkeren,\ndan laat hij zich door hen verbidden\nen zal hij hen genezen."
    },
    {
      "verse": 23,
      "text": "Te dien dage\nzal er een heirbaan wezen van Egypte naar Asjoer,\nen komen zal Asjoer in Egypte en Egypte in Asjoer;\nEgyptenaren zullen Asjoer dienen."
    },
    {
      "verse": 24,
      "text": "Te dien dage\nzal Israël de derde zijn\nbij Egypte en Asjoer,-\neen zegen op het midden van het land;"
    },
    {
      "verse": 25,
      "text": "omdat de Ene , de Omschaarde, hem gezegend heeft, zeggend:\ngezegend mijn gemeente Egypte,\nhet werk van mijn handen Asjoer\nen mijn erfdeel Israël!"
    }
  ],
  "translation": "NB"
}