{
  "book": "2 Koningen",
  "chapter": 13,
  "verses": [
    {
      "verse": 1,
      "text": "De draaglast van Babel,-\nzoals aanschouwd heeft\nJesaja de zoon van Amots."
    },
    {
      "verse": 2,
      "text": "Draagt een vaandel naar een kale berg,\nverheft tot hen de stem;\nwenkt met de hand\ndat ze binnenkomen door de poorten der prinsen."
    },
    {
      "verse": 3,
      "text": "Zelf heb ik ontboden die mij toegeheiligd zijn,-\nja, geroepen heb ik mijn helden tot mijn toorngericht,\nuitgelaten zijn ze, trots ben ik op hen!"
    },
    {
      "verse": 4,
      "text": "Geluid van een rumoer op de bergen, gelijkend op een gemeenschap van velen!-\ngeluid van gedruis\nvan koninkrijken: volkeren verzamelen zich\nen de Ene , de Omschaarde,\nmonstert een strijdschaar ten oorlog."
    },
    {
      "verse": 5,
      "text": "Zij komen aan van een land ver weg, van de rand van de hemel:\nde Ene en de wapens van zijn woede,\nom heel het land te teisteren."
    },
    {
      "verse": 6,
      "text": "Huilt het uit,\nwant nabij is de dag van de Ene !-\nals de overmacht van de Machtige zal hij komen."
    },
    {
      "verse": 7,
      "text": "Daarom worden alle handen slap,-\nen elk stervelingenhart smelt."
    },
    {
      "verse": 8,
      "text": "Verbijsterd zullen ze zijn,\nbenauwingen en weeÃ«n grijpen hen aan,\nals een die baart, zo beven zij;\nman en makker staren elkaar aan:\nhet aanzien van vlammen heeft hun aanschijn."
    },
    {
      "verse": 9,
      "text": "Zie, de dag van de Ene is komende,\nongenadig in verbolgenheid en gloed van toorn,-\nom het land te maken tot een woestenij\nen zijn zondaars daaruit te verdelgen."
    },
    {
      "verse": 10,
      "text": "Want de sterren des hemels en hun gesternten\nzullen hun licht niet laten schijnen,-\nduister is de zon als hij uittrekt\nen de maan laat zijn licht niet glanzen."
    },
    {
      "verse": 11,
      "text": "Bezoeken zal ik aan het aardland het kwaad,\naan boosaardigen hun onrecht;\ndoen ophouden zal ik de trots van onbekookten,\nde hoogmoed van tirannen vernederen."
    },
    {
      "verse": 12,
      "text": "Ik zal een sterveling kostbaarder maken dan goudstof,-\neen mens kostbaarder dan bladgoud uit Ofir."
    },
    {
      "verse": 13,
      "text": "Daarom laat ik de hemelen zo sidderen\ndat de aarde wegschudt van haar plaats,-\ndoor de verbolgenheid van de Ene , de Omschaarde,\nten dage van het gloeien van zijn toorn."
    },
    {
      "verse": 14,
      "text": "Geschieden zal het: als een opgedreven gazel\nen als wolvee dat niemand verzamelt,-\nzullen ze zich wenden, een ieder tot zijn gemeenschap\nen vluchten, ieder naar zijn land."
    },
    {
      "verse": 15,
      "text": "Al wie wordt gevonden zal worden doorstoken,-\nal wie wordt gegrepen zal vallen door het zwaard."
    },
    {
      "verse": 16,
      "text": "Hun kinderen zullen voor hun ogen worden verpletterd,-\nhun huizen geplunderd\nen hun vrouwen geschonden."
    },
    {
      "verse": 17,
      "text": "Zie, ik ga tegen hen opwekken de Meden,-\ndie op zilver niet rekenen\nen goud, daarin hebben ze geen behagen,"
    },
    {
      "verse": 18,
      "text": "maar hun bogen verpletteren jonge jongens,-\nmet de vrucht van een schoot hebben ze geen erbarmen,\nzonen-en-dochters verschoont hun oog niet."
    },
    {
      "verse": 19,
      "text": "Worden zal Babel, het sieraad van de koninkrijken,\nde luister en trots van de Kasdiem,-\nals Sodom en Gomorra:\nomgekeerd door God."
    },
    {
      "verse": 20,
      "text": "Het zal voor immer niet meer zetelen\nen er niet wonen, tot geslacht na geslacht;\ngeen steppebewoner zal daar zijn tent opslaan\nen herders zullen daar niets neervlijen."
    },
    {
      "verse": 21,
      "text": "Neervlijen zullen zich daar woestijnkatten,\nhun huizen zullen vol zijn met uilen;\nwonen zullen daar steppendochters,\nharige saters zullen daar rondhuppelen."
    },
    {
      "verse": 22,
      "text": "Jakhalzen zullen beurtzingen in zijn paleizen\nen draken in die hallen zo weelderig;\ngenaderd, bijna komend is haar tijd,\nhaar dagen zullen niet worden gerekt."
    }
  ],
  "translation": "NB"
}