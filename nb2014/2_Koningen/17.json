{
  "book": "2 Koningen",
  "chapter": 17,
  "verses": [
    {
      "verse": 1,
      "text": "Draaglast van Damascus:\nzie, Damascus wordt verwijderd, geen stad meer,\nwezen zal het een puinhoop, een bouwval."
    },
    {
      "verse": 2,
      "text": "Verlaten liggen de steden van Aroëer,-\nvoor de kudden zullen die zijn,\ndie zullen zich er neervlijen\nen geen die ze opschrikt."
    },
    {
      "verse": 3,
      "text": "Verdwijnen zal elke vesting uit Efraïm\nen het koningschap uit Damascus;\nde rest van Aram zal vergaan\nals de glorie van de kinderen van Israël,-\ntijding van de Ene , de Omschaarde!"
    },
    {
      "verse": 4,
      "text": "Geschieden zal het te dien dage:\nverschrompelen zal de glorie van Jakob,-\nzijn vette vlees zal wegslinken."
    },
    {
      "verse": 5,
      "text": "Wezen zal het\nzoals een maaier staand graan inzamelt,\nen zijn arm aren afmaait;\nwezen zal het zoals men aren leest in een dal van schimmen."
    },
    {
      "verse": 6,
      "text": "Overblijven zal daarin ter nalezing als bij het schudden van een olijf:\ntwee, drie pitten in de top van de kruin,-\nvier, vijf\naan de twijgen van de vruchtboom!-\ntijding van de Ene , de God van Israël."
    },
    {
      "verse": 7,
      "text": "Te dien dage\nzal de mens acht slaan op zijn Maker,-\nzijn ogen\nzullen Israëls Heilige aanzien."
    },
    {
      "verse": 8,
      "text": "Hij zal niet meer acht slaan\nop de altaren, maaksel van zijn handen;\nwat zijn vingers hebben gemaakt zal hij niet meer aanzien:\nde asjéra-palen en de zonnezuilen."
    },
    {
      "verse": 9,
      "text": "Te dien dage zullen zijn steden, zo verwaten,\nzo verlaten worden als het woud en de bergtop\ndie ze verlaten hebben\nvanwege de verschijning van de zonen van Israël;\néén woestenij zal het worden!"
    },
    {
      "verse": 10,
      "text": "Want je bent de God van je redding vergeten,\naan de Rots die je sterkte is heb je niet gedacht;\ndaarom:\nje plant wel liefdesplanten\nen bezaait hen met snoeigoed uit den vreemde,"
    },
    {
      "verse": 11,
      "text": "op de dag dat je plant laat je het opschieten,\nop de ochtend dat je zaait laat je al uitspruiten,-\nmaar weg is de oogst ten dage van ziekte en van ongeneeslijke pijn."
    },
    {
      "verse": 12,
      "text": "Wee!,\neen geraas van vele gemeenschappen,\nals het razen van zeeën, zo razen zij,-\neen daveren van naties,\nals het daveren van geweldige wateren, zo daveren zij."
    },
    {
      "verse": 13,
      "text": "Naties:\nals het daveren\nvan vele waterstromen, zo daveren zij,\nmaar dreigt hij er een, vluchten zal die van verre al,-\nopgejaagd\nals kaf op de bergen voor het aanschijn van de wind\nen als een distelbol voor het aanschijn van noodweer."
    },
    {
      "verse": 14,
      "text": "Ten tijde van de avond, zie een verschrikking,\nmaar eer het ochtend is zijn ze er niet meer!-\ndat is het deel van wie ons plunderen,\nhet lot van onze berovers."
    }
  ],
  "translation": "NB"
}