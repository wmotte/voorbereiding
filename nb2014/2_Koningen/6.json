{
  "book": "2 Koningen",
  "chapter": 6,
  "verses": [
    {
      "verse": 1,
      "text": "In het sterfjaar van koning Oezia\nzie ik mijn Heer zitten op een troon\nhoog en verheven,\nzijn zomen vullen de hal."
    },
    {
      "verse": 2,
      "text": "Serafs staan stil boven hem\nmet zes vleugels, zes vleugels elk;\nmet twee bedekt hij zijn aanschijn,\nmet twee bedekt hij zijn voeten en met twee vliegt hij."
    },
    {
      "verse": 3,
      "text": "De een riep tot de ander en zei:\nheilig, heilig, heilig is de Ene , de Omschaarde,-\nheel de aarde is vol van zijn glorie!"
    },
    {
      "verse": 4,
      "text": "De deurpinnen in de drempels schudden\nvan de stem die riep;\nhet huis werd vol van rook."
    },
    {
      "verse": 5,
      "text": "Ik zeg:\nwee mij, want ik verga,\nwant een man onrein van lippen ben ik\nen te midden van een gemeente onrein van lippen\nben ik gezeten!-\nwant:\nde Koning, de Ene , de Omschaarde, hebben mijn ogen gezien!"
    },
    {
      "verse": 6,
      "text": "Dan vliegt\néén van de serafs naar mij toe\nmet in zijn hand een gloeiende kool,-\nmet een tang\ngenomen van het altaar."
    },
    {
      "verse": 7,
      "text": "Hij raakt daarmee mijn mond aan\nen zegt:\nzie, dit heeft je lippen aangeraakt,-\ngeweken is je ongerechtigheid\nen je zonde is verzoend!"
    },
    {
      "verse": 8,
      "text": "Ik hoor\nde stem van mijn Heer zeggen:\nwie moet ik zenden, wie zal voor ons gaan?-\nen ik zeg: hier ben ik, zend mij!"
    },
    {
      "verse": 9,
      "text": "Dan zegt hij:\ngá, zeggen zul je tot deze gemeente:\n‘hoort om te horen, en verstaat het niet!,\nziet om te zien, en komt niets te weten!’-"
    },
    {
      "verse": 10,
      "text": "vervet het hart van deze gemeente,\nmaak zijn oren zwaar en strijk zijn ogen dicht,-\nanders zal hij met zijn ogen zíen en met zijn oren hóren\nen met zijn hart verstáán; hij zal zich omkeren en genezing vinden!"
    },
    {
      "verse": 11,
      "text": "Ik zeg:\ntot wanneer, Heer?,\nen hij zegt:\ntotdat zijn vernield de steden,- geen ingezetene over,\nde huizen,- geen – rode – mens meer over,\nen de – rode – grond vernield is tot een woestenij."
    },
    {
      "verse": 12,
      "text": "Vér weg zal de Ene de mens brengen,-\novervloedig zal de verlatenheid zijn in de ruimte van het land."
    },
    {
      "verse": 13,
      "text": "Is daarin nog een tiende deel over\nen zal dat op zijn beurt weer zijn geworden om leeg te halen:\nzoals de godseik en de steeneik, bij wie na het vellen een tronk overblijft,\nzo zal de tronk dáárvan een geheiligd zaad zijn!"
    }
  ],
  "translation": "NB"
}