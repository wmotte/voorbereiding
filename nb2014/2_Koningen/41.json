{
  "book": "2 Koningen",
  "chapter": 41,
  "verses": [
    {
      "verse": 1,
      "text": "Zwijgt voor mij, verre kusten,\nlaten naties nieuwe kracht opdoen,-\nlaat ze aantreden en dán spreken,\nlaten we samen naderen tot het gerecht!"
    },
    {
      "verse": 2,
      "text": "Wie heeft hem uit de dageraad gewekt\naan wiens voetstap gerechtigheid tegemoet komt?-\nwie geeft volkeren prijs aan zijn aanschijn, en laat hem over koningen heersen,\ngeeft ieders zwaard prijs als was het stof,\nieders boog als verstrooide stoppels?"
    },
    {
      "verse": 3,
      "text": "Hij achtervolgt hen, trekt verder in vrede,-\nover een gewoon pad komt hij met zijn voeten niet."
    },
    {
      "verse": 4,
      "text": "Wie heeft gehandeld en gedaan?-\ndie van hoofde aan de generaties toeroept:\nik, de Ene , ben de eerste;\nook bij de laatsten ben ik dezelfde!"
    },
    {
      "verse": 5,
      "text": "Verre kusten zagen het en werden bevreesd,\nde einden der aarde beefden,-\nzij naderden en genaakten."
    },
    {
      "verse": 6,
      "text": "Man en makker hielpen elkaar,-\ntot zijn broeder zei men: wees sterk;"
    },
    {
      "verse": 7,
      "text": "zo sterkte een meester een smelter,\neen die met een drijfhamer gladmaakte hem die hamerde op het aambeeld,-\nzeggend van de las: die is goed;\ndan versterkten ze het nog met spijkers,\ndat het niet kon wankelen…"
    },
    {
      "verse": 8,
      "text": "Maar jij, Israël, mijn dienaar,\njij Jakob die ik heb uitgekozen,-\nzaad van Abraham, die mij liefhad,"
    },
    {
      "verse": 9,
      "text": "jij die ik heb gegrepen van de einden der aarde,\nuit haar uithoeken heb ik je geroepen,-\nen tot je gezegd: mijn dienaar ben jij,\nik heb jou uitgekozen en zal je niet verwerpen."
    },
    {
      "verse": 10,
      "text": "Vrees niet, want ik ben met je,\nkijk niet angstig rond, want ik ben je God;\nsterken zal ik je, ja helpen zal ik je,\nja je vasthouden met mijn rechterhand vol gerechtigheid."
    },
    {
      "verse": 11,
      "text": "Zie, beschaamd en te schande zullen worden\nallen die tegen jou ontstoken zijn,-\nze zullen worden als niet en verloren gaan, de mannen die jou in het geding brengen."
    },
    {
      "verse": 12,
      "text": "Je zult ze zoeken maar niet meer vinden,\nde mannen die je bestoken,-\nze zullen worden als niet, als niets, die mannen die oorlog tegen je voeren."
    },
    {
      "verse": 13,
      "text": "Want\nik ben de Ene , je God, die jouw rechterhand sterk maakt,-\ndie tot je zegt: vrees niet, ik zal je helpen!"
    },
    {
      "verse": 14,
      "text": "Vrees niet, jij worm Jakob,\nluitjes van Israël,-\nik zal je helpen!- tijding van de Ene ,\nje losser, de Heilige van Israël."
    },
    {
      "verse": 15,
      "text": "Zie, maken zal ik jou\ntot een dorsslee, geslepen en gloednieuw,\nmet dubbele sneden;\nje zult bergen dorsen en verpulveren,\nheuvels vermalen als kaf."
    },
    {
      "verse": 16,
      "text": "Je zult ze wannen en de wind draagt ze weg,\neen storm zal ze verstrooien;\njij zult jubelen in de Ene ,\nom Israëls Heilige zul je je gelukkig prijzen."
    },
    {
      "verse": 17,
      "text": "De verdrukten en de armen zoeken naar water, maar nee:\nhun tong is versmacht van dorst,-\nik, de Ene , zal hen verhoren,\nik, Israëls God, zal hen niet verlaten."
    },
    {
      "verse": 18,
      "text": "Ik zal op kale hoogten rivieren openleggen,\nwaterwellen onderin kloven;\nik maak de woestijn tot een meer vol water,\nhet droogste land vol weteringen."
    },
    {
      "verse": 19,
      "text": "Ik geef in de woestijn de ceder de ruimte, de acacia,\nde mirte en de olieboom,-\nik zet in de steppe neer\nde cipres, de plataan en de dennenboom samen."
    },
    {
      "verse": 20,
      "text": "Opdat zij zullen zien, beseffen,\nopmerken en begrijpen samen\ndat de hand van de Ene dit heeft gedaan,-\nIsraëls Heilige het heeft geschapen."
    },
    {
      "verse": 21,
      "text": "Nadert met uw twistgeding, zegt de Ene ,-\nlaat aantreden uw bewijsstukken,\nzegt de koning van Jakob."
    },
    {
      "verse": 22,
      "text": "Laat ze aantreden en ons melden\nal wat zal gaan gebeuren,-\nde eerste dingen, hoe die waren,\nmeldt dat, dat wij ons hart erop richten en weten wat er in het laatst van zal worden,\nof de komende dingen, doe ons die horen!"
    },
    {
      "verse": 23,
      "text": "Meldt wat later op ons toekomt,\ndan zullen wij weten\ndat gijlieden goden zijt!-\nja, of ge goed doet of kwaad,\nwe zullen angstig rondzien en vrezen tezamen!"
    },
    {
      "verse": 24,
      "text": "Zie, jullie zijn minder dan niets\nen jullie werk is van geen nut,-\neen gruwel wie voor jullie kiest!"
    },
    {
      "verse": 25,
      "text": "Ik heb er een gewekt uit het noorden en die komt;\nuit het gloren van de zon roept hij mijn Naam aan;\nhij vertrapt stadhouders als waren ze leem\nals een boetseerder die klei treedt."
    },
    {
      "verse": 26,
      "text": "Wie heeft van hoofde aan gemeld zodat wij weten,\nvan tevoren dat wij konden zeggen: rechtvaardig?-\nmaar niemand die iets heeft gemeld,\nniemand die iets liet horen,\nniemand die hoorde dat jullie iets zeiden."
    },
    {
      "verse": 27,
      "text": "Als eerste heb ik tot Sion gezegd: zie, hier zijn ze!,\ntot Jeruzalem: een brenger van blijde boodschap geef ik!"
    },
    {
      "verse": 28,
      "text": "Ik zie uit, maar niemand,\nuit hen niemand die raad verschaft,-\nals ik een vraag stel dat zij een woord teruggeven."
    },
    {
      "verse": 29,
      "text": "Zie, zij allen zijn niets,\nen nietswaardig hun daden,-\nwind en ledigheid hun plengoffers!"
    }
  ],
  "translation": "NB"
}