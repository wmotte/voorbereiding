{
  "book": "2 Koningen",
  "chapter": 22,
  "verses": [
    {
      "verse": 1,
      "text": "Draaglast over het Dal van het Visioen;\nwat is er dan wel met jou\ndat je opklimt, elk in jou, naar de daken?,"
    },
    {
      "verse": 2,
      "text": "van gedaver vervulde\nstad vol geraas,\nuitgelaten burcht!-\nje doorboorden zijn niet doorboord door een zwaard,\nvonden niet de dood in een oorlog;"
    },
    {
      "verse": 3,
      "text": "al je aanvoerders vluchtten samen, maar zonder een boogschot zijn ze gebonden;\nallen die in jou te vinden waren zijn tezamen vastgebonden,\nal vluchtten ze al van verre!"
    },
    {
      "verse": 4,
      "text": "Daarom zal ik zeggen: kijkt van mij weg, ik moet bitter wenen;\ndringt niet aan om mij te troosten\nover de verdelging van de dochter van mijn gemeente."
    },
    {
      "verse": 5,
      "text": "Want het is een dag van verschrikking, verwoesting en verwarring\nvoor mijn Heer, de Ene , de Omschaarde, in het Dal van het Visioen;\nvan ontmuring van muurwerk en hulpgeschreeuw richting bergland."
    },
    {
      "verse": 6,
      "text": "Elam houdt een pijlkoker geheven,\nmet wagens, mensen, paarden,-\nKier heeft het schild ontbloot."
    },
    {
      "verse": 7,
      "text": "Het zal geschieden: de keur van je valleien, ze zullen vol staan met wagens,-\nen paarden zullen ze neerzetten tegen de poort."
    },
    {
      "verse": 8,
      "text": "Dan ontbloot hij\nJuda’s voorhangsel;\nje zult te dien dage kunnen kijken\nnaar het wapentuig in het woudhuis;"
    },
    {
      "verse": 9,
      "text": "en de kloven in de stad van David zult ge bezien: hoe vele dat er zijn!-\nge zult het water oppompen\nuit de Benedenste Vijver;"
    },
    {
      "verse": 10,
      "text": "Jeruzalems huizen zult ge kunnen tellen:\nge hebt de huizen afgebroken\nom de muur onneembaar te maken;"
    },
    {
      "verse": 11,
      "text": "een vergaarbak zult ge maken\ntussen de muren,\nvoor het water van de Oude Vijver;\nmaar ge zult niet kijken naar hem die dit doet,\nhem die dit van verre formeert niet aanzien!"
    },
    {
      "verse": 12,
      "text": "Wel roept\nmijn Heer, de Ene , de Omschaarde, te dien dage op\ntot geween en weeklacht,\ntot kaalscheren en omgording met een rouwzak."
    },
    {
      "verse": 13,
      "text": "Maar zie: vrolijkheid en vreugde,\ndoden van rundvee en slachten van wolvee,\neten van vlees en drinken van wijn!-\n‘eten en drinken,\nwant morgen sterven we!’"
    },
    {
      "verse": 14,
      "text": "Onthuld heeft zich in mijn oren\nde Ene , de Omschaarde:\nals ooit deze ongerechtigheid voor u wordt verzoend voordat ge sterft!-\nheeft gezegd mijn Heer, de Ene , de Omschaarde."
    },
    {
      "verse": 15,
      "text": "Zo heeft gezegd mijn Heer, de Ene , de Omschaarde:\nga heen, kom binnen bij die kamerheer,\nbij Sjevna, die over het huishouden gaat:"
    },
    {
      "verse": 16,
      "text": "wát heb je hier en wíe heb je hier\ndat je jezelf hier een graf hebt uitgehouwen?-\ndat houwt in de hoogte zijn graf uit,\nhakt zich in de rotssteen een woning!"
    },
    {
      "verse": 17,
      "text": "Zie, de Ene zal je wegslingeren\nmet de slingerslag van een kerel,-\nals een ingepakt pakje!"
    },
    {
      "verse": 18,
      "text": "Ineen winden, hij zal je ineen winden tot een windsel,\nals een bal wegwerpen\nnaar een land, wijd voorhanden;\ndáár zul je sterven,\nen dáár staan de praalwagens voor je glorie,\njij schandvlek van het huis van je heer!"
    },
    {
      "verse": 19,
      "text": "Ik zal je wegstoten van je staat,\nvan je stand je wegsleuren."
    },
    {
      "verse": 20,
      "text": "Geschieden zal het te dien dage:\nroepen zal ik mijn dienaar,\nEljakiem, zoon van Chilkiahoe;"
    },
    {
      "verse": 21,
      "text": "kleden zal ik hem in jouw lijflinnen,\nmet jouw nierband hem versterken\nen jouw heerschappij hem in de hand geven;\nworden zal hij tot vader voor wie zetelt in Jeruzalem en voor het huis van Juda."
    },
    {
      "verse": 22,
      "text": "De sleutel van het huis van David zal ik hem op de schouder leggen,-\nheeft hij daarmee geopend: geen die sluit,\nen heeft hij gesloten: geen die opent."
    },
    {
      "verse": 23,
      "text": "Ik zal hem vaststoten als een tentpin in een betrouwbare plek;\nworden zal hij tot troon van glorie voor het huis van zijn vader."
    },
    {
      "verse": 24,
      "text": "Hangen zullen ze aan hem alle glorie van het huis van zijn vader:\nde gewone spruiten en de wilde loten,\nal het kleine vaatwerk,-\nvan het vaatwerk van de schalen\ntot aan alle vaatwerk dat uit kruiken bestaat."
    },
    {
      "verse": 25,
      "text": "Te dien dage,-\ntijding van de Ene , de Omschaarde,\nzal de pin losraken\nhoewel vastgestoten in een betrouwbare plek;\nafbreken zal hij en vallen,\nen losgesneden wordt de last die aan hem hing,\nja, de Ene heeft gesproken!"
    }
  ],
  "translation": "NB"
}