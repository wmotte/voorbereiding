{
  "book": "2 Koningen",
  "chapter": 32,
  "verses": [
    {
      "verse": 1,
      "text": "Zie, voor gerechtigheid\nwordt een koning koning,-\nen voor recht worden vorsten vorst;"
    },
    {
      "verse": 2,
      "text": "zijn zal zo’n man als een schuilplaats tegen stormwind, een verberging tegen een stortbui,-\nals greppels vol water in uitgedroogd gebied,\nals de schaduw van een zware steenrots in een uitgebrand land."
    },
    {
      "verse": 3,
      "text": "De ogen van zienden zullen niet meer dichtgekleefd zijn,-\nde oren van wie horen zijn weer gespitst."
    },
    {
      "verse": 4,
      "text": "Het hart van overijlde lieden zal verstandig worden en tot kennis komen,-\nde tong van stotteraars\nzal ijlings gloedvol gaan spreken."
    },
    {
      "verse": 5,
      "text": "Niet langer wordt tot een dwaas\n‘weledele’ geroepen,-\nen tot een bedrieger\nwordt niet gezegd ‘grootmoedige’."
    },
    {
      "verse": 6,
      "text": "Want een dwaas spreekt dwaasheid uit\nen zijn hart is doende met onheil,-\nom gemene dingen te doen\nen afval van de Ene te prediken,\nom het lijf van een hongerlijder leeg te laten\nen een dorstige een dronk te laten ontbreken."
    },
    {
      "verse": 7,
      "text": "De bedriegerijen van een bedrieger zijn kwaadaardig,-\nhij zal schandelijkheden beraadslagen,\nom gebogenen te beschadigen met leugengezegdes,\neen arme, als hij durft te spreken in een rechtszaak."
    },
    {
      "verse": 8,
      "text": "Maar een edele\nzal edele dingen beraadslagen,-\nhij zal voor edele zaken opstaan."
    },
    {
      "verse": 9,
      "text": "Zorgeloze vrouwen,\nstaat op, hoort naar mijn stem;\nzelfverzekerde dochters,\nleent het oor aan wat ik zeg!"
    },
    {
      "verse": 10,
      "text": "Dagen nog, een jaar misschien,\nen jullie, zo zelfverzekerd, zult sidderen,-\nwant dan is de druivenpluk ten einde,\nhet inzamelen zonder opbrengst."
    },
    {
      "verse": 11,
      "text": "Huivert, zorgelozen,\nbeeft, zelfverzekerden,\nkleedt u naakt uit\nen omgordt uw lendenen,"
    },
    {
      "verse": 12,
      "text": "weeklagend u op de borsten slaande,-\nom velden zo begeerlijk,\nom een wijnstok zo vruchtbaar,"
    },
    {
      "verse": 13,
      "text": "om de – rode – grond van mijn gemeente\nwaarover doornstruikgewas zal klimmen,-\nja om alle huizen van vrolijkheid\nin de uitgelaten veste."
    },
    {
      "verse": 14,
      "text": "Want het paleis ligt moederziel alleen,\nde bruisende stad is verlaten;\ntempelhoogte en wachttoren, het is tot spelonken geworden tot in eeuwigheid,\neen lustoord voor wilde ezels, een weide voor kudden."
    },
    {
      "verse": 15,
      "text": "Totdat over ons wordt uitgegoten een geestesadem uit den hoge,-\nen de woestijn zal worden tot de wijngaard\nen de wijngaard als het woud zal worden beschouwd."
    },
    {
      "verse": 16,
      "text": "Recht zal wonen in de woestijn,-\ngerechtigheid zal in de wijngaard zetelen."
    },
    {
      "verse": 17,
      "text": "Het doen van de gerechtigheid zal vrede worden,-\nen het dienstwerk van de gerechtigheid\nrust en veiligheid tot in eeuwigheid."
    },
    {
      "verse": 18,
      "text": "Zetelen zal mijn gemeente in een verblijf vol vrede,-\nin veilige woningen,\nin oorden van zorgeloze rust,"
    },
    {
      "verse": 19,
      "text": "al zal het hagelen zodat het woud neergaat,-\nen zal de stad de slenk inschuiven."
    },
    {
      "verse": 20,
      "text": "Zalig jullie,\ndie zaaien overal waar water is,-\nen loslaten de voet van os en ezel!"
    }
  ],
  "translation": "NB"
}