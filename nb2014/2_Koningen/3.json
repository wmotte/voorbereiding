{
  "book": "2 Koningen",
  "chapter": 3,
  "verses": [
    {
      "verse": 1,
      "text": "Want zie, de Heer,\nde Ene , de Omschaarde,\ndoet weg van Jeruzalem en Juda\nsteun en stut,-\nalle steun van brood\nen alle steun van water."
    },
    {
      "verse": 2,
      "text": "Krijgsheld en man van het gevecht,-\nrichter en profeet, waarzegger en oudste,"
    },
    {
      "verse": 3,
      "text": "overste over vijftig en verhevene van aanschijn,-\nraadsheer, wijze onder de werkmeesters en schrander in bezwering:"
    },
    {
      "verse": 4,
      "text": "jongelingen zal ik hun geven als oversten,-\nspelende kinderen zullen over hen heersen."
    },
    {
      "verse": 5,
      "text": "De gemeenschap zal opgedreven worden,\nman tegen man en man tegen makker;\nze zullen losstormen,\nde jongeling tegen de oudste,\nde nietsnut tegen de geëerde."
    },
    {
      "verse": 6,
      "text": "Ja een man zal zijn broeders aangrijpen, het huis van zijn vaderen:\n‘jij hebt een mantel,\naanvoerder moet je over ons worden,-\ndeze ruïne zij onder jouw hand!’"
    },
    {
      "verse": 7,
      "text": "Aanheffen zal hij op die dag en zeggen: ‘ik kan de wondenverbinder niet zijn,\nin mijn huis\nis geen brood en geen mantel,-\nge moet mij niet maken tot aanvoerder van de manschap!’"
    },
    {
      "verse": 8,
      "text": "Ja, Jeruzalem is gestruikeld,\nJuda gevallen,-\nomdat hun tong en hun handelingen tegen de Ene zijn\nen zij de ogen van zijn eer trotseren."
    },
    {
      "verse": 9,
      "text": "Hun aanschijn wordt herkend en getuigt tegen hen;\nhun zonde, als die van Sodom, melden ze vrijuit,- verbergen ze niet;\nwee voor hun ziel,\nwant ze hebben zichzelf kwaad berokkend!"
    },
    {
      "verse": 10,
      "text": "Zegt van de rechtvaardige dat het hem goed gaat,-\ndat zij de vrucht van hun handelingen zullen eten."
    },
    {
      "verse": 11,
      "text": "Wee de boosdoener, kwaad wacht hem,-\nwant wat zijn handen berokkenden wordt aan hemzelf gedaan."
    },
    {
      "verse": 12,
      "text": "Mijn gemeente wordt gedreven door kinderen,\nvrouwen heersen over hem;\ngemeente van mij,\ndie je moeten leiden laten je dwalen\nen de weg van jouw paden hebben ze verward!"
    },
    {
      "verse": 13,
      "text": "Geposteerd voor het geding staat de Ene ,-\nhij staat klaar om gemeenschappen te oordelen."
    },
    {
      "verse": 14,
      "text": "De Ene zelf komt in het gericht\nmet de oudsten van zijn gemeente, zijn oversten:\ngijlieden hebt de wijngaard kaalgeplukt,\nwat geroofd is van de gebogene ligt in úw huizen;"
    },
    {
      "verse": 15,
      "text": "wat is er met u dat ge mijn gemeente stukstoot\nen het aanschijn van gebogenen vermaalt?-\ntijding van mijn Heer, de Ene , de Omschaarde."
    },
    {
      "verse": 16,
      "text": "De Ene zegt: omdat ze hoogmoedig zijn, de dochters van Sion,\nvoortgaan met gestrekte keel\nen lonkende ogen,-\nmet trippelende gang hun weg gaan\nen met hun voeten rinkelen,"
    },
    {
      "verse": 17,
      "text": "zal mijn Heer schurftig maken\nde schedel van Sions dochters,-\nzal de Ene haar slapen ontbloten."
    },
    {
      "verse": 18,
      "text": "Te dien dage zal mijn Heer wegdoen\nde luister van die voetringen, voorhoofdsbanden en halvemaantjes,"
    },
    {
      "verse": 19,
      "text": "oorhangers, armbanden en sluiers,"
    },
    {
      "verse": 20,
      "text": "tulbanden, voetkettingen en linten,\nzielehuisjes en amuletten,"
    },
    {
      "verse": 21,
      "text": "vingerringen en ringen door de neus,"
    },
    {
      "verse": 22,
      "text": "feestgewaden en stola’s,\nomslagdoeken en tasjes,"
    },
    {
      "verse": 23,
      "text": "handspiegels en hemdjes,\nmutsen en sjaals."
    },
    {
      "verse": 24,
      "text": "Wezen zal het: in plaats van balsem zal er verrotting wezen,\nin plaats van een gordel een touw, in plaats van haarvlechten een kaal hoofd,\nin plaats van een robe omgording met een rouwzak;\neen brandmerk in plaats van schoonheid!"
    },
    {
      "verse": 25,
      "text": "Je lieden zullen vallen door het zwaard,-\nwat je aan helden hebt in de oorlog."
    },
    {
      "verse": 26,
      "text": "Klagen en rouwen zullen haar poorten,-\nuitgeschud zal zij neerzitten ter aarde."
    }
  ],
  "translation": "NB"
}