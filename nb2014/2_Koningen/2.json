{
  "book": "2 Koningen",
  "chapter": 2,
  "verses": [
    {
      "verse": 1,
      "text": "Het woord dat aanschouwd heeft:\nJesaja, zoon van Amots,-\nover Juda en Jeruzalem."
    },
    {
      "verse": 2,
      "text": "Geschieden zal het later in de dagen:\nw√©lgegrond zal wezen de berg met het huis van de Ene als het hoofd van de bergen;\nverheffen zal hij zich boven de heuvels,\nen toestromen zullen tot hem alle volkeren;"
    },
    {
      "verse": 3,
      "text": "gaan zullen\ngemeenschappen vele\nen zeggen zullen ze: gaat mee, klimmen wij op naar de berg van de Ene ,\nnaar het huis van de God van Jakob;\ndat hij ons zal onderrichten aangaande zijn wegen\nen wij zullen gaan over zijn paden!-\nwant van Sion zal het onderricht uitgaan,\nhet spreken van de Ene uit Jeruzalem."
    },
    {
      "verse": 4,
      "text": "Richten zal hij tussen de volkeren,\nvonnis vellen voor gemeenschappen vele;\nsmeden zullen ze hun zwaarden tot ploegscharen,\nhun speren tot snoeimessen;\nniet meer opheffen zal volk tegen volk een zwaard,\nze zullen de oorlog niet langer leren."
    },
    {
      "verse": 5,
      "text": "Huis van Jakob,-\ngaat mee, laten we voortgaan in het licht van de Ene !"
    },
    {
      "verse": 6,
      "text": "Want gij hebt verworpen\nuw gemeente, het huis van Jakob,\nwant zij hebben zich volgeladen vanuit het oosten\nmet zoveel wolkenwichelaars als de Filistijnen;\nmet de kinderen van vreemdelingen doen zij handslag."
    },
    {
      "verse": 7,
      "text": "Vol is zijn land van zilver en goud,\ner is geen grens aan zijn schatten;\nvol is zijn land van paarden\nen er is geen grens aan zijn wagens."
    },
    {
      "verse": 8,
      "text": "Vol is zijn land van godenbeeldjes,-\nvoor het maaksel van zijn handen werpen zij zich neer,\nvoor wat zijn vingers hebben gemaakt."
    },
    {
      "verse": 9,
      "text": "Daar bukt zich de mens, vernedert zich de man;\nnooit zult gij dat voor hen dragen!"
    },
    {
      "verse": 10,
      "text": "Kom binnen in de rots,\nverberg je in het stof,-\ngezien de verschrikking van de Ene\nen de luister van zijn hoogheid."
    },
    {
      "verse": 11,
      "text": "De hoge ogen\nder mensheid zijn neergeslagen,\ningezakt is de verwatenheid van mannen,-\nboven alles uit steekt de Ene , hij alleen, te dien dage."
    },
    {
      "verse": 12,
      "text": "Want er komt een dag\nvoor de Ene , de Omschaarde, over al wat hoog is en verwaten,-\nen over al wat zich verheft: dat wordt vernederd."
    },
    {
      "verse": 13,
      "text": "Over alle ceders van de Libanon,\nzo verwaten zich verheffend;\nover alle eiken van de Basan."
    },
    {
      "verse": 14,
      "text": "Over alle bergen verwaten,-\nover alle heuvels die zich heffen."
    },
    {
      "verse": 15,
      "text": "Over elke hoge toren,-\nover elke muur onneembaar."
    },
    {
      "verse": 16,
      "text": "Over alle schepen van Tarsjiesj,-\nover alle kostbare stevens."
    },
    {
      "verse": 17,
      "text": "Inzakken zal de hoogheid van de mens,\nvernederd worden de verwatenheid van mannen;\nboven alles uit steekt de Ene , hij alleen, te dien dage."
    },
    {
      "verse": 18,
      "text": "De godenbeeldjes, geheel en al vergaat dat."
    },
    {
      "verse": 19,
      "text": "Komen zullen ze in de spelonken van de rotsen,\nen in holen in het stof;\ngezien\nde verschrikking van de Ene en de luister van zijn hoogheid,\nals hij opstaat om de aarde te doen beven."
    },
    {
      "verse": 20,
      "text": "Te dien dage werpt de mens weg\nzijn godenbeeldjes van zilver\nen zijn godenbeeldjes van goud,-\ndie ze zich hebben gemaakt om zich voor neer te werpen,\nvoor mollen en muizen,"
    },
    {
      "verse": 21,
      "text": "om binnen te komen in de reten van de rotsen\nen in de kloven van de klippen,-\nvanwege\nde verschrikking van de Ene en de luister van zijn hoogheid,\nals hij opstaat om de aarde te doen beven."
    },
    {
      "verse": 22,
      "text": "U allen, trekt u terug van de mens\nin wiens neus slechts een ademtocht is,-\nwant als wat is hij te beschouwen?"
    }
  ],
  "translation": "NB"
}