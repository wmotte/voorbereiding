{
  "book": "2 Koningen",
  "chapter": 24,
  "verses": [
    {
      "verse": 1,
      "text": "Zie, de Ene ontwricht het aardland\nen verwrikt het;\nomkeren zal hij het aanschijn daarvan\nen verstrooien wie er gezeten zijn."
    },
    {
      "verse": 2,
      "text": "Geschieden zal het: zoals met de gemeenschap zo met de priester,\nzo de dienaar zo zijn heer,\nzo de slavin zo haar meesteres,-\nzo de koper zo de verkoper,\nzo de geldschieter zo de lener,\nzoals met de schuldeiser\nzo met zijn schuldenaar."
    },
    {
      "verse": 3,
      "text": "Ontwrichtend wordt het land ontwricht en plunderend leeggeplunderd,-\nwant de Ene\nheeft het gesproken, dit waarvan sprake is."
    },
    {
      "verse": 4,
      "text": "Het land rouwt, verflauwt,\nverwelkt en verflauwd is de wereld;\nverwelkt zijn de hoogsten van de manschap des lands."
    },
    {
      "verse": 5,
      "text": "Het land is onder zijn ingezetenen ontaard,-\nwant zij hebben onderrichtingen overtreden, elke wet ontdoken,\nhet eeuwig verbond verbroken."
    },
    {
      "verse": 6,
      "text": "Daarom\nheeft een vervloeking het land opgegeten,\nen schuldig waren zij die erop zetelen;\ndaarom\nstaan de ingezetenen van het land in brand\nen is er van de stervelingen maar een beetje overgebleven."
    },
    {
      "verse": 7,
      "text": "In rouw is de most, verwelkt is de wijnstok;\nnu zuchten alle verheugden van hart."
    },
    {
      "verse": 8,
      "text": "Gestopt is de vrolijkheid van trommeltjes,\nopgehouden het gedaver van uitgelatenen;\ngestopt is de vrolijke harp."
    },
    {
      "verse": 9,
      "text": "Ze zingen niet meer bij het drinken van wijn,-\nde drank smaakt bitter voor zijn drinkers."
    },
    {
      "verse": 10,
      "text": "Gebroken is de burcht, de woestenij,-\nafgesloten is elk huis, geen binnenkomen aan."
    },
    {
      "verse": 11,
      "text": "Gejammer over de wijn in de straten,-\nde avond is gevallen over alle vreugde,\nin ballingschap is de vrolijkheid van het land."
    },
    {
      "verse": 12,
      "text": "In de stad is een wildernis overgebleven,\nen de poort is tot puinhoop verbrijzeld."
    },
    {
      "verse": 13,
      "text": "Want zó zal geschieden midden op het aardland, tussen de gemeenschappen:\nals bij het leegschudden van een olijfboom,\nals bij de nalezing\nwanneer een druivenpluk ten einde is."
    },
    {
      "verse": 14,
      "text": "Zij daarginds verheffen hun stem en jubelen,-\nom de hoogheid van de Ene zullen ze schateren vanuit het westen."
    },
    {
      "verse": 15,
      "text": "Daarom, in de oostelijke lichtstreken: verheerlijkt de Ene ,-\nin de kustlanden aan de zee\nde naam van de Ene , Israëls God!"
    },
    {
      "verse": 16,
      "text": "Vanaf een vleugel van de aarde hebben wij zangstukken gehoord: ‘een sieraad voor de rechtvaardige!’\nmaar ik zeg: ik slink weg, weg slink ik, wee mij!-\nverraders zullen verraden,\nmet verraad van verraders plegen ze verraad!"
    },
    {
      "verse": 17,
      "text": "Gehuil, kuil en strik,-\nover jou, ingezetene van het land!"
    },
    {
      "verse": 18,
      "text": "Geschieden zal het: hij die vlucht\nvoor het geluid van het gehuil zal vallen in de kuil,\nen wie omhoogklimt onder uit de kuil\nwordt gevangen door de strik;\nwant de sluizen in den hoge zijn geopend\nen de grondvesten der aarde beven."
    },
    {
      "verse": 19,
      "text": "Scheurend scheurt de aarde,\nbarstend barst het aardland,\nwankelend wankelt de aarde,"
    },
    {
      "verse": 20,
      "text": "waggelend waggelt de aarde, als een dronkaard,\nwiebelt heen en weer als een nachthut;\nzwaar weegt op haar haar overschrijding,\neenmaal gevallen kan zij niet meer opstaan!"
    },
    {
      "verse": 21,
      "text": "Geschieden zal het te dien dage\ndat de Ene bezoeking zal brengen over de strijdschaar des hoogsten in den hoge,-\nen over de koningen van de – rode – grond op die – rode – grond."
    },
    {
      "verse": 22,
      "text": "Ze zullen worden verzameld zoals men gebondenen verzamelt bij een put,\nopgesloten worden in een gesloten hok,-\nen pas na een veelheid van dagen worden bezocht."
    },
    {
      "verse": 23,
      "text": "Blozen zal de bleke maan\nen gloeiend van schaamte schijnt de zon,-\nwanneer koning is geworden\nde Ene , de Omschaarde,\nop de berg Sion, in Jeruzalem,\nen hij tegenover zijn oudsten zal worden verheerlijkt."
    }
  ],
  "translation": "NB"
}