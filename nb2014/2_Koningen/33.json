{
  "book": "2 Koningen",
  "chapter": 33,
  "verses": [
    {
      "verse": 1,
      "text": "Wee jou, verdelger,\nzelf ben jij niet verdelgd,\nverrader die ze niet verraden hebben!-\nals je het verdelgen voltooid hebt zul je worden verdelgd,\nals je het verraden hebt voleindigd zullen ze jou verraden."
    },
    {
      "verse": 2,
      "text": "wees ons een sterke arm alle morgens,\nja de kracht die ons redt in tijd van benauwing!"
    },
    {
      "verse": 3,
      "text": "Voor de stem van gedruis\nzijn reeds gemeenschappen gevlucht,-\ntoen gij u verhief\nstoven volkeren uiteen."
    },
    {
      "verse": 4,
      "text": "Roofgoed werd verzameld\nzoals de kaalvreter verzamelt,-\nzoals sprinkhanen zich op iets storten stortte hij zich erop."
    },
    {
      "verse": 5,
      "text": "Verheven is de Ene ,\nwant hij woont in den hoge;\nhij heeft Sion vervuld\nvan recht en gerechtigheid."
    },
    {
      "verse": 6,
      "text": "Wezen zal hij het vertrouwen van je tijden,\neen weelde van heil, wijsheid, kennis,-\nontzag voor de Ene is haar schat."
    },
    {
      "verse": 7,
      "text": "Zie, die van Ariël\nzullen schreeuwend de straat op gaan,-\nde boden van de vrede zullen bitter wenen."
    },
    {
      "verse": 8,
      "text": "Heirbanen liggen er verwilderd bij,\nwég is de voorbijganger op pad;\nhij heeft het verbond verbroken, de steden verworpen,\nmet geen sterveling gerekend."
    },
    {
      "verse": 9,
      "text": "In rouw is het land, verlept,\nde Libanon is ontgoocheld, is verwelkt;\nde Sjaron is als de steppe geworden,\nkaalgeschud is Basan, en Karmel."
    },
    {
      "verse": 10,
      "text": "Nu zal ik opstaan, zegt de Ene ,-\nnu mij oprichten,\nnu mij verheffen!"
    },
    {
      "verse": 11,
      "text": "Jullie zijn zwanger van stro, baren stoppels,-\nuw geestesadem\nis een vuur dat u verteert!"
    },
    {
      "verse": 12,
      "text": "Gemeenschappen worden verbrand tot kalk,-\nals afgehakte doornen zullen ze worden afgebrand."
    },
    {
      "verse": 13,
      "text": "Hoort, gij die verre zijt, wat ik heb gedaan,-\nkent, gij die nabij zijt, mijn kracht!"
    },
    {
      "verse": 14,
      "text": "Op de Sion zullen zondaars verschrikt zijn,\neen beven zal gemene mensen bevangen;\nwie van ons kan te gast zijn\nbij een verterend vuur,\nwie van ons te gast zijn bij de eeuwige brandstapels?"
    },
    {
      "verse": 15,
      "text": "Wie wandelt in gerechtigheden\nen spreekt in oprechtheid,-\nwie gewin uit afpersingen\nverwerpt,\nwie liever zijn handpalmen lamschudt\ndan dat hij steekpenningen aanpakt,\nliever zijn oor toestopt dan van bloedvergieten hoort,\nliever zijn ogen sluit dan kwaad ziet,"
    },
    {
      "verse": 16,
      "text": "hij is het die mag wonen in den hoge,\nbergvestingen op steenrotsen zullen zijn hoog vertrek vormen,-\nzijn brood zal hem worden gegeven,\nop zijn water mag hij vertrouwen."
    },
    {
      "verse": 17,
      "text": "Een koning in zijn schoonheid zullen uw ogen aanschouwen,-\neen land van verste verten zullen zij zien."
    },
    {
      "verse": 18,
      "text": "Je hart zal de verschrikking overpeinzen:\nwáár is nu hij die alles telde, wáár de weger,\nwáár de teller van de torens?"
    },
    {
      "verse": 19,
      "text": "Die manschap zo bruut zie je niet meer,-\ndie gemeenschap met z’n diepe, niet aan te horen spraak,\nen die stamelende tong, niet te verstaan!"
    },
    {
      "verse": 20,
      "text": "Aanschouw de Sion,\nde veste waar wij samenkomen,-\nlaat je ogen Jeruzalem zien: een woonstee ongestoord,\neen tent die niet wordt opgebroken, zijn pinnen worden nimmermeer uitgerukt\nen geen van zijn touwen zal stuk worden getrokken."
    },
    {
      "verse": 21,
      "text": "Nee, daar is machtig de Ene over ons,\nin dat oord van wijd-handige rivieren en stromen,-\nwaarover geen vloot van roeiers meer vaart,\ngeen bark van een machtige oversteekt."
    },
    {
      "verse": 22,
      "text": "Want de Ene is onze rechter,\nde Ene stelt ons de wet,\nde Ene is onze koning, hij is onze redder."
    },
    {
      "verse": 23,
      "text": "Maar jouw lijnen hangen dan los,-\nzij houden hun mast niet in zijn voetstuk, spreiden geen vaandel uit;\ndan zal een blinde een overvloed aan roofgoed verdelen,\nlammen zullen zich van buit meester maken."
    },
    {
      "verse": 24,
      "text": "Geen inwoner zal zeggen ‘ik ben ziek’:\nvan de gemeente die daar zetelt\nis de ongerechtigheid gedragen."
    }
  ],
  "translation": "NB"
}