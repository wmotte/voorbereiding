{
  "book": "2 Koningen",
  "chapter": 40,
  "verses": [
    {
      "verse": 1,
      "text": "Troost, troost mijn gemeente!,\nzegt uw God;"
    },
    {
      "verse": 2,
      "text": "spreekt\ntot het hart van Jeruzalem en roept haar toe\ndat haar strijd vervuld is,\nomdat haar ongerechtigheid geboet is,-\nomdat zij uit de hand van de Ene dubbel heeft ontvangen\nvoor al haar zonden!"
    },
    {
      "verse": 3,
      "text": "Stem van een roepende:\nin de woestijn,-\nbereidt de weg van de Ene ;\neffent recht door de steppe\neen heirbaan voor onze God!-"
    },
    {
      "verse": 4,
      "text": "elk dal moet worden opgetild,\nelke berg en heuvel worden vernederd,-\nhet bultige moet effen worden,\nbergruggen tot een vallei;"
    },
    {
      "verse": 5,
      "text": "onthuld wordt dan de glorie van de Ene ,-\nalle vlees tezamen, zij zullen zien\ndat de mond van de Ene heeft gesproken!"
    },
    {
      "verse": 6,
      "text": "Een stem die zegt ‘roep!’,\nen ik zeg ‘wát zal ik roepen?’-\nalle vlees is gras\nen al zijn glorie als een bloem op het veld:"
    },
    {
      "verse": 7,
      "text": "verdorren zal gras, verwelken een bloem\nwanneer de adem van de Ene erover heeft gewaaid;\nvoorwaar, gras is de gemeente!-"
    },
    {
      "verse": 8,
      "text": "verdorren zal gras, verwelken een bloem,-\nmaar het woord van onze God houdt stand in eeuwigheid!"
    },
    {
      "verse": 9,
      "text": "Klim jij op een hoge berg, vreugdebode Sion!,\nverhef met kracht je stem,\nvreugdebode Jeruzalem,-\nverhef die en vrees niet!-\nzeg tot de steden van Juda:\nzie, hier is uw God!-"
    },
    {
      "verse": 10,
      "text": "zie, mijn Heer, de Ene , zal komen in sterkte\nen zijn arm zal zijn heerschappij voeren;\nzie, zijn loon heeft hij bij zich,\nzijn werk gaat voor zijn aanschijn uit;"
    },
    {
      "verse": 11,
      "text": "als een herder weidt hij zijn kudde,\nmet zijn arm vergadert hij lammeren,\nin zijn boezem draagt hij hen,-\nzogenden geleidt hij."
    },
    {
      "verse": 12,
      "text": "Wie mat de wateren in zijn holle hand,\nvatte de hemelen in een span,\nhet stof der aarde in een beker,-\nwoog de bergen in een balans,\nde heuvels in een schaal?"
    },
    {
      "verse": 13,
      "text": "Wie vat de adem van de Ene ,-\neen man die hem zijn raadslag doet kennen?"
    },
    {
      "verse": 14,
      "text": "Met wie houdt hij beraad en helpt die hem verstaan,\nleert hij hem het pad van het recht,-\nleert hij hem kennis\nen zal hij hem de weg des verstands doen kennen?"
    },
    {
      "verse": 15,
      "text": "Zie, de volkeren zijn als een spat uit een emmer,\nals een stofje op de weegschaal worden ze beschouwd;\nzie, eilanden legt hij neer als poeder."
    },
    {
      "verse": 16,
      "text": "De Libanon\nis nog niet genoeg als brandstof,-\nhet wild daarvandaan\nniet genoeg voor een opgangsgave."
    },
    {
      "verse": 17,
      "text": "Alle volkeren zijn als niet tegenover hem,-\nals niets en ledigheid worden zij door hem beschouwd."
    },
    {
      "verse": 18,
      "text": "Met wie dan wilt ge God vergelijken,-\nwat voor gelijkenis gereedmaken voor hem?"
    },
    {
      "verse": 19,
      "text": "Het godsbeeld dat de meester heeft gegoten?-\nde goudsmelter overtrekt het met goud,-\nook zilverbeslag smeedt hij."
    },
    {
      "verse": 20,
      "text": "Wie zo’n heffing niet opbrengt\nkiest een stuk hout dat niet vermolmt;\neen wijze werkmeester zoekt hij zich uit\nom een beeld op te richten dat niet wankelt."
    },
    {
      "verse": 21,
      "text": "Weet ge niet, hoort ge niet,\nis u niet van hoofde aan gemeld,-\nhebt ge nooit iets begrepen\nvan de grondvesten der aarde?"
    },
    {
      "verse": 22,
      "text": "Hij die zetelt boven de boog van de aarde\n-en wie op haar zitten zijn als sprinkhanen-\ndie hemelen plooit als een doek\nen ze spreidt als een tent om in te zitten,"
    },
    {
      "verse": 23,
      "text": "die notabelen prijsgeeft als niets,\nrechters op aarde ‘woest-en-ledig’ heeft gemaakt:"
    },
    {
      "verse": 24,
      "text": "nauwelijks zijn ze geplant,\nnauwelijks gezaaid,\nnauwelijks is hun stomp in de aarde geworteld,-\nof hij heeft al over hen geblazen en zij drogen uit,\nen een storm tilt ze op als stoppels."
    },
    {
      "verse": 25,
      "text": "Met wie wilt ge mij vergelijken, wie moet ik evenaren?-\nzegt de Heilige;"
    },
    {
      "verse": 26,
      "text": "heft uw ogen omhoog\nen ziet: wie heeft dit alles geschapen?-\nhij die hun strijdschaar voltallig laat uitrukken,-\nhen allen oproept bij name;\nuit zoveel krachten en een zo sterke macht\nwordt niemand gemist!"
    },
    {
      "verse": 27,
      "text": "Waarom zeg je, Jakob,\nspreek je uit, Israël:\n‘verborgen is mijn weg voor de Ene ,\naan mijn God gaat mijn recht voorbij!’?"
    },
    {
      "verse": 28,
      "text": "Weet je het niet of heb je het niet gehoord?-\neen God van eeuwigheid is de Ene , schepper van de einden der aarde,\nhij wordt moede noch mat,-\nniet te doorgronden is zijn inzicht;"
    },
    {
      "verse": 29,
      "text": "hij geeft de moede macht,-\naan wie geen kracht meer heeft schenkt hij een overvloed van sterkte."
    },
    {
      "verse": 30,
      "text": "Jonge jongens worden moede en mat,-\nuitgelezen knapen struikelen en vallen,"
    }
  ],
  "translation": "NB"
}