{
  "book": "2 Koningen",
  "chapter": 36,
  "verses": [
    {
      "verse": 1,
      "text": "Het geschiedt\nin het veertiende jaar van koning Chizkiahoe:\nopgeklommen is\nSancheriev, koning van Asjoer, tegen alle versterkte steden van Juda, en neemt ze in."
    },
    {
      "verse": 2,
      "text": "Dan zendt Asjoers koning vanuit Lachiesj de maarschalk naar Jeruzalem, naar koning Chizkiahoe met een sterke legermacht,-\nen hij komt tot stilstand\nbij het kanaal van de Bovenvijver,\nbij de heirbaan naar het Vollersveld."
    },
    {
      "verse": 3,
      "text": "Tot hem komt de stad uit: Eljakiem, zoon van Chilkiahoe, die over het huis gaat;\nook Sjevna, de schrijver,\nen Joach, zoon van Asaf, de herinneraar."
    },
    {
      "verse": 4,
      "text": "Tot hen zegt de maarschalk:\n‘zegt toch tot Chizkiahoe:\nzó heeft gezegd\nde grote koning, de koning van Asjoer:\nwat is dit voor een veiligheid\nwaar jij je veilig bij voelt?"
    },
    {
      "verse": 5,
      "text": "Jij hebt gezegd: louter lippentaal\nis deze beraadslaging en gevechtskracht ten oorlog!-\nmaar nu, bij wie heb jij veiligheid gevonden\ndat je tegen mij weerspannig bent geworden?"
    },
    {
      "verse": 6,
      "text": "Zie, je hebt veiligheid gezocht\nbij deze geknakte rietstengel, bij Egypte,\ndie, als iemand daarop steunt,\nzijn handpalm binnendringt en haar doorboort;\nzó is Farao, Egyptes koning,\nvoor al wie veiligheid zoeken bij hem."
    },
    {
      "verse": 7,
      "text": "Wellicht zeg je tot mij:\n‘bij de Ene , onze God, achten wij ons veilig!’-\nmaar is hij niet degene\nwiens hoogten en altaren Chizkiahoe verwijderd heeft?-\nterwijl hij tot Juda en Jeruzalem gezegd had\n‘voor het aanschijn van dit altaar zult ge u neerwerpen!’"
    },
    {
      "verse": 8,
      "text": "Welnu, wed toch\nmet mijn heer, de koning van Asjoer:\nik zal je tweeduizend paarden geven\nals jij in staat blijkt\ndaarbij jezelf berijders te geven!"
    },
    {
      "verse": 9,
      "text": "Hoe zul je een aanval van één enkele landvoogd uit de kleinste dienaren van mijn heer\nooit keren,-\nterwijl jij je veiligheid zoekt bij Egypte\nvoor wagens en ruiters!"
    },
    {
      "verse": 10,
      "text": "Welnu, zou ik buiten de Ene om\ntegen dit land zijn opgeklommen om het te verderven?-\nde Ene heeft tot mij gezegd:\nklim op naar dit land en verderf het!’"
    },
    {
      "verse": 11,
      "text": "Dan zegt Eljakiem, met Sjevna en Joach, tot de maarschalk:\nspreek toch Aramees tot je dienaars,\nwant dat kunnen wij verstaan,-\nspreek voor de oren van de gemeente\ndie op de stadsmuur staat niet in het Judees tot ons!"
    },
    {
      "verse": 12,
      "text": "De maarschalk zegt:\nheeft mijn heer mij alleen tot jouw heer en tot jou gezonden\nom deze woorden te spreken?-\nniet ook tot de mannen\ndie daar op de muur zitten\nom straks mét jullie hun eigen stront te eten\nen hun eigen pis te drinken?"
    },
    {
      "verse": 13,
      "text": "De maarschalk gaat er voor staan\nen roept met grote stem in het Judees,-\nhij zegt:\nhoort\nde woorden van de grote koning, de koning van Asjoer!"
    },
    {
      "verse": 14,
      "text": "Zo heeft de koning gezegd:\nlaat Chizkiahoe u niet misleiden!-\nwant hij zal niet in staat zijn u te redden."
    },
    {
      "verse": 15,
      "text": "En laat Chizkiahoe u niet in de waan brengen\nvan veiligheid bij de Ene , door te zeggen:\n‘hij redt, de Ene zal ons redden,-\ndeze stad zal niet worden prijsgegeven\nin de hand van Asjoers koning!’"
    },
    {
      "verse": 16,
      "text": "Hoort niet naar Chizkiahoe!-\nwant zo heeft de koning van Asjoer gezegd:\nwisselt met mij een zegengroet en trekt uit naar mij!,\neet ieder van zijn wijnstok en ieder van zijn vijgenboom,\nen drinkt ieder het water uit zijn put,"
    },
    {
      "verse": 17,
      "text": "totdat ik kom;\nmeenemen zal ik u naar een land als uw land,-\neen land van koren en most,\neen land van broodgraan en wijngaarden."
    },
    {
      "verse": 18,
      "text": "Laat Chizkiahoe u niet verleiden door te zeggen:\n‘de Ene zal ons redden!’-\nhebben de goden der volkeren ieder zijn land gered\nuit de hand van Asjoers koning?"
    },
    {
      "verse": 19,
      "text": "Wáár\nwaren de goden van Chamat en Arpad,\nwáár de goden van Sefarvajim,-\ntoen ze Samaria uit mijn hand moesten redden?"
    },
    {
      "verse": 20,
      "text": "Wié\nonder alle goden van deze landen\nwaren het die hun landen uit mijn hand hebben gered?-\nnu de Ene Jeruzalem uit mijn hand moet redden?!"
    },
    {
      "verse": 21,
      "text": "Maar zij zwijgen,\nen hebben hem met geen woord geantwoord;\nwant het gebod van de koning was dít, hij zei:\nge zult hem niet antwoorden!"
    },
    {
      "verse": 22,
      "text": "Dan komt Eljakiem, zoon van Chilkiahoe die over het huis gaat, met Sjevna de schrijver en Joach, zoon van Asaf, de herinneraar, tot Chizkiahoe, met gescheurde gewaden;\nzij melden hem\nde woorden van de maarschalk."
    }
  ],
  "translation": "NB"
}