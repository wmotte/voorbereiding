{
  "book": "2 Koningen",
  "chapter": 21,
  "verses": [
    {
      "verse": 1,
      "text": "Draaglast van de woestijn aan de zee;\nzoals windhozen in de Negev voorbijglijden\nzal hij komen uit de woestijn,\nuit een vreeswekkend land."
    },
    {
      "verse": 2,
      "text": "Een hard schouwspel is mij gemeld:\nde verrader verraadt en de verdelger verdelgt,\nklim op, Elam, beleger, Medië;\nal het zuchten zal ik doen ophouden!"
    },
    {
      "verse": 3,
      "text": "Daarom\nzijn mijn heupen vol van angstkramp,\nhebben weeën mij aangegrepen\nals de weeën van een die baart;\nik ben gekromd van wat ik hoor,\nverbijsterd van wat ik zie."
    },
    {
      "verse": 4,
      "text": "Van slag is mijn hart,\nontzetting heeft mij overweldigd;\nde schemering, ooit mijn lust,\nheeft hij mij tot verschrikking gemaakt."
    },
    {
      "verse": 5,
      "text": "De tafel aanrichten, het tapijt spreiden, eten en drinken?-\nstaat op, vorsten, zalft het schild!"
    },
    {
      "verse": 6,
      "text": "Want zo heeft tot mij gezegd mijn Heer:\nga, stel de wachter op\ndie wat hij ziet zal melden!-"
    },
    {
      "verse": 7,
      "text": "zal hij gerij zien,\neen toom paarden,\neen bereden ezel, een bereden kameel,-\nheeft hij scherp opgelet, héél scherp,"
    },
    {
      "verse": 8,
      "text": "dan moet hij roepen ‘leeuw!’\nOp een wachttoren, mijn Heer,\nsta ik\nbestendig overdag,\nop mijn waakpunt\nposteer ik mij heel de nacht."
    },
    {
      "verse": 9,
      "text": "Zie, daar komt een man aanrijden,\neen toom paarden;\nhij antwoordt en zegt:\ngevallen is ze, gevallen is Babel!-\nen alle snijbeelden van haar goden heeft hij verbrijzeld, ze liggen ter aarde!"
    },
    {
      "verse": 10,
      "text": "O mijn vertreding, zoon van mijn dorsvloer!,\nwat ik gehoord heb\nvan bij de Ene , de Omschaarde, Israëls God, heb ik u gemeld!"
    },
    {
      "verse": 11,
      "text": "Draaglast over Doema;\ntot mij roept iemand vanuit Seïr:\nwachter, hoever is de nacht,\nwachter, hoever is de nacht?-"
    },
    {
      "verse": 12,
      "text": "toen zei de wachter:\ngenaakt is een ochtend maar ook een nacht;\nals ge wilt speuren, bespeurt het,\nkeert om, genaakt!"
    },
    {
      "verse": 13,
      "text": "Draaglast voor de Avondsteppe;\nin het woud in de Avondsteppe zult ge vernachten,\nkaravanen der Dedanieten!"
    },
    {
      "verse": 14,
      "text": "Doet, een dorstige tegemoet, water genaken,-\ningezetenen van het land van Tema,\nbejegent een vluchteling met zijn brood!"
    },
    {
      "verse": 15,
      "text": "Want voor de verschijning van zwaarden zullen ze vluchten,-\nvoor de verschijning van een getrokken zwaard,\nvoor het aanschijn van een boogschot al onderweg,\nvoor het aanschijn van het glorieuze geweld van een oorlog!"
    },
    {
      "verse": 16,
      "text": "Want zo heeft mijn Heer tot mij gezegd:\nin nog een jaar, naar jaren van een huurling,\nen ten einde is alle glorieuze geweld van Kedar."
    },
    {
      "verse": 17,
      "text": "Wat er overblijft van het getal van de boogschutter, de helden onder de zonen van Kedar,- het zullen er maar weinig zijn;\nja, de Ene , de God van Israël, heeft gesproken!"
    }
  ],
  "translation": "NB"
}