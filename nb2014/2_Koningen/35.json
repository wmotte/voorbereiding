{
  "book": "2 Koningen",
  "chapter": 35,
  "verses": [
    {
      "verse": 1,
      "text": "Woestijn en dorre vlakte\nzullen zich verblijden,-\nde steppe zal juichen en bloeien, als een roos"
    },
    {
      "verse": 2,
      "text": "bloeien en bloeien, en juichen,\nja met gejuich en gejubel;\nde glorie van de Libanon zal haar worden gegeven,\nde luister van de Karmel en de Sjaron;\nzij zullen zien de glorie van de Ene , de luister van onze God!"
    },
    {
      "verse": 3,
      "text": "Versterkt dan nu de slappe handen,-\nmaakt knikkende knieën weer stevig."
    },
    {
      "verse": 4,
      "text": "Zegt tot de gehaasten van hart:\nweest sterk, vreest niet!-\nziehier, uw God zal komen met wraak,\ngoddelijke vergelding,\nhij zal komen en u redden."
    },
    {
      "verse": 5,
      "text": "Dan zullen de ogen van de blinden worden ontsloten,-\nen de oren van de doven worden geopend."
    },
    {
      "verse": 6,
      "text": "Dan zal een lamme springen als een hert\nen jubelen de tong van een stomme;\nja, dan wellen waterstromen op in de woestijn\nen beken in de steppe."
    },
    {
      "verse": 7,
      "text": "Het spiegelende land zal worden tot een moerassig meer,\neen streek van dorst tot fonteinen van water;\nin de streek waar draken zich neervlijen\nzal gras zijn, met riet en biezen."
    },
    {
      "verse": 8,
      "text": "Wezen zal daar dan\neen heirbaan, en die weg:\n‘weg tot heiliging’ zal tot hem worden geroepen,\ngeen onreine zal over hem voorbijgaan,\nhij is voor zijn gemeente,-\ndie de weg gaat;\ndwazen zullen er niet dwalen."
    },
    {
      "verse": 9,
      "text": "Er zal daar geen leeuw zijn\nen geen verscheurend wild zal erover opklimmen,\nhet zal niet te vinden zijn daar;\nvoortgaan mogen verlosten,"
    },
    {
      "verse": 10,
      "text": "de vrijgekochten van de Ene zullen terugkeren\nen in Sion aankomen onder gejubel\nen met vreugde voor eeuwig op hun hoofd;\nvrolijkheid en vreugde zullen hen bereiken\nen vluchten zullen verdriet en gezucht."
    }
  ],
  "translation": "NB"
}