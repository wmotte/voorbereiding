{
  "book": "Jesaja",
  "chapter": 1,
  "verses": [
    {
      "verse": 1,
      "text": "Spreken van de Ene , dat is geschied\naan Sefanja, zoon van Koesjiet\nzoon van Gedalja\nzoon van Amarja zoon van Chizkia,-\nin de dagen dat Amons zoon Josjiahoe koning van Juda is."
    },
    {
      "verse": 2,
      "text": "Verzamelen, inzamelen zal ik alles\nvan op het aanschijn van de – rode – grond, is de tijding van de Ene ."
    },
    {
      "verse": 3,
      "text": "Inzamelen zal ik de – rode – mens en het gedierte,\ninzamelen de vogels van de hemel en de vissen van de zee\nen de stenen des aanstoots, de boosdoeners;\nwegmaaien zal ik de – rode – mens\nvan het aanschijn van de – rode – grond,\nis de tijding van de Ene ."
    },
    {
      "verse": 4,
      "text": "Uitstrekken zal ik mijn hand over Juda\nen over alle ingezetenen van Jeruzalem,-\nen wegmaaien zal ik uit dit oord baäls rest,\nde naam van die papen samen met de priesters;"
    },
    {
      "verse": 5,
      "text": "wie op de platte daken buigen\nvoor de hemelse strijdschaar,\nwie onder bezweringen buigen voor de Ene\nen wie zweren bij hun Moloch;"
    },
    {
      "verse": 6,
      "text": "wie terugdeinzen uit het gevolg van de Ene ,-\nen wie de Ene nooit hebben gezocht en hem nooit hebben geraadpleegd!"
    },
    {
      "verse": 7,
      "text": "Wees stil\nvoor het aanschijn van mijn Heer, de Ene ;\nwant nabij is de dag van de Ene ,\nwant de Ene heeft een offer voorbereid,\nhij heeft zijn genodigden geheiligd."
    },
    {
      "verse": 8,
      "text": "Geschieden zal het\nop de dag van het offer van de Ene :\nik zal bezoeking doen over de vorsten en over de koningszonen,-\nen over allen die gekleed gaan in uitheemse kleding;"
    },
    {
      "verse": 9,
      "text": "ik zal bezoeking doen op die dag\nover al wie over de dorpel springt,-\nzij die het huis van hun heren vervullen van geweld en bedrog!"
    },
    {
      "verse": 10,
      "text": "Geschieden zal er op die dag, is de tijding van de Ene ,\neen geluid van schreeuwen vanuit de Vispoort,\ngejammer vanuit de tweede wijk,-\nen een groot gekraak vanuit de heuvels."
    },
    {
      "verse": 11,
      "text": "Jammert, ingezetenen van de Vijzel,-\nwant heel de Kanaänsmanschap van kooplui is dan tot zwijgen gebracht,\nweggevaagd worden alle afwegers van zilver!"
    },
    {
      "verse": 12,
      "text": "Geschieden zal het in die tijd\ndat ik Jeruzalem met lampen zal\ndoorzoeken,-\nen bezoeking doen zal over de mannen\ndie op hun wijndroesem dik liggen te worden,\ndie in hun hart zeggen:\ngeen goed doet de Ene\nen geen kwaad!"
    },
    {
      "verse": 13,
      "text": "Geschieden zal het: hun vermogen wordt tot plunderspul,-\nhun huizen tot een woestenij;\nze zullen huizen bouwen en er nooit in zetelen,\nwijngaarden planten\nen de wijn daarvan niet drinken!"
    },
    {
      "verse": 14,
      "text": "Nabij is de grote dag van de Ene ,\nnabij, en hij komt zeer haastig;\nhet geluid van de dag van de Ene\nis bitter, gillen zal daar een held."
    },
    {
      "verse": 15,
      "text": "Een dag des toorns is die dag,-\neen dag van benauwing en verdrukking,\neen dag van vernietiging en vernieling,\neen dag van duisternis en donkerheid,\neen dag van wolken en dichte mist,"
    },
    {
      "verse": 16,
      "text": "een dag van bazuin en geschal,-\nover de ontoegankelijkste steden\nen over de hoogste hoektoren."
    },
    {
      "verse": 17,
      "text": "‘Benauwen zal ik de mensen\nen lopen zullen zij als blinden,\nomdat zij tegen de Ene hebben gezondigd;\nuitgestort wordt dan hun bloed\nals was het stof,\nhun lichaam als drollen;\nzelfs hun zilver, zelfs hun goud\nkan hen niet redden\nop de dag des toorns van de Ene ;\ndoor vuur en door zijn naijver\nzal heel het land worden verteerd;\nja, een schielijk einde zal hij maken\naan alle ingezetenen van het land!’"
    }
  ],
  "translation": "NB"
}