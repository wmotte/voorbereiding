{
  "book": "Jesaja",
  "chapter": 2,
  "verses": [
    {
      "verse": 1,
      "text": "Sprokkelt uzelf bijeen, sprokkelt,-\nschaamteloos volk,"
    },
    {
      "verse": 2,
      "text": "voordat wat ingezet is wordt geboren,\nals kaf een dag voorbij is gegaan,-\nvoordat over u komt\nde gloeiende woede van de Ene ,\nvoordat over u komt\nde dag van de woede van de Ene !"
    },
    {
      "verse": 3,
      "text": "Zoekt de Ene ,\nalle ootmoedigen van het land\ndie zijn recht hebt willen uitwerken,-\nzoekt gerechtigheid, zoekt ootmoed;\nmisschien zult ge worden verborgen\nop de dag van de woede van de Ene !"
    },
    {
      "verse": 4,
      "text": "Want Gaza zal een verlatene worden\nen Asjkelon tot een woestenij;\nAsjdod\nzullen ze in de middaghitte verdrijven\nen Ekron,- wortel , zal worden ontworteld!"
    },
    {
      "verse": 5,
      "text": "Wee,\ningezetenen van de kust aan zee, volk van Keretieten!-\ngesproken heeft de Ene over u:\nKanaänsland der Filistijnen,\nik laat jou teloorgaan tot er geen ingezetene meer is!"
    },
    {
      "verse": 6,
      "text": "Worden zal\nde zeekust\ntot oases met grotten voor herders en ommuringen voor schapen;"
    },
    {
      "verse": 7,
      "text": "worden zal het een kust\nvoor de rest van het huis Juda, daarop zullen zij weiden;\nin Asjkelons huizen\nzullen ze zich in de avond neervlijen,\nwant de Ene , hun God, zal hen bezoeken\nen in hun kerkering een keer brengen."
    },
    {
      "verse": 8,
      "text": "Gehoord heb ik de hoon van Moab\nen de lasteringen van de zonen van Amon,-\nwaarmee zij mijn gemeente hebben gehoond\nen mijn gebied hebben belasterd!-"
    },
    {
      "verse": 9,
      "text": "daarom, zowaar ik leef,\nis de tijding van de Ene , de Omschaarde, Israëls God:\nja, Moab\nzal worden als Sodom en de zonen van Amon als Gomorra:\neen bodem vol onkruid, groeve vol zout, een woestenij tot in eeuwigheid;\nde rest van mijn gemeente, die zullen hen beroven,\nwat er over is van mijn volk, die zullen hen als erfgoed delen."
    },
    {
      "verse": 10,
      "text": "Dat zullen zij hebben in plaats van hun hoogmoed,-\nomdat ze hebben gehoond en gelasterd\nover de gemeente van de Ene , de Omschaarde."
    },
    {
      "verse": 11,
      "text": "Vreselijk zal de Ene voor hen zijn,\nwant hij zal alle goden der aarde\nlaten wegteren;\nvoor hem zullen buigen,\nelk vanuit zijn woonplaats,\nalle eilanden der volkeren."
    },
    {
      "verse": 12,
      "text": "Ook gij, Koesjieten!-\ndoorboorden van mijn zwaard zijn zij!"
    },
    {
      "verse": 13,
      "text": "Dan strekt hij zijn hand uit tegen het noorden\nen richt Asjoer te gronde,\nhij maakt Ninevee tot een woestenij,\ndor als de woestijn."
    },
    {
      "verse": 14,
      "text": "In haar zullen zich kuddes neervlijen\nvan allerlei wildlevenvolk,\nook een roerdomp, ook een velduil\novernachten op haar kapitelen;\neen stem zingt door het venster, met een raaf op de drempel,\nwant het cederwerk is blootgelegd."
    },
    {
      "verse": 15,
      "text": "‘Dit is die uitgelaten stad\ndie zo veilig neerzat,\ndie in haar hart kon zeggen:\nik, en verder niemand!-\nhoe is zij tot een woestenij geworden\nwaar het wildleven zich neervlijt;\nal wie bij haar voorbijtrekt\nzal fluiten, zal wuiven met zijn hand.’"
    }
  ],
  "translation": "NB"
}