{
  "book": "Exodus",
  "chapter": 27,
  "verses": [
    {
      "verse": 1,
      "text": "Maken zul je ook van acaciastammen\nhet altaar,-\nvan vijf ellen lengte en vijf ellen breedte:\nvierkant zal het altaar wezen\nen drie ellen zijn opstand."
    },
    {
      "verse": 2,
      "text": "Maken zul je zijn horens\nop zijn vier hoeken,-\néén geheel ermee zullen zijn horens worden;\novertrekken zul je het met koper."
    },
    {
      "verse": 3,
      "text": "Maken zul je de potten voor zijn as,\nzijn scheppen en zijn sprenkelbekkens,\nzijn vleespennen en zijn vuurbakken;\nvoor al zijn voorwerpen zul je (werk) maken van koper."
    },
    {
      "verse": 4,
      "text": "Een rooster zul je ervoor maken,\ngemaakt als een net van koper:\nmaken zul je op het net\nvier ringen van koper,\nop z’n vier uiteinden."
    },
    {
      "verse": 5,
      "text": "Plaatsgeven zul je dat\nonder de omgang van het altaar, aan de onderkant,\nzodat het net er zal zijn\ntot halverwege het altaar."
    },
    {
      "verse": 6,
      "text": "Maken zul je voor het altaar ook draagstangen,\nstangen van acaciastammen;\nbekleden zul je ze met koper."
    },
    {
      "verse": 7,
      "text": "Men laat zijn stangen komen in de ringen;\nzodat de stangen zullen zijn\nop de twee zijden van het altaar als men het draagt."
    },
    {
      "verse": 8,
      "text": "Hol, van platen, moet je het maken;\nzoals hij het je heeft laten zien op de berg, zo zullen ze het maken!"
    },
    {
      "verse": 9,
      "text": "Maken zul je ook\nde voorhof van de Woning;\naan de kant van de zuiderdroogte zeilen voor de voorhof van getwijnd doek:\nhonderd met de el in lengte\nvoor die ene kant,"
    },
    {
      "verse": 10,
      "text": "en twintig masten daarvoor,-\nmet hun twintig sokkels van koper;\nde krammen van de masten en hun banden van zilver."
    },
    {
      "verse": 11,
      "text": "Zo ook aan de kant van het noorden in de lengte\nzeilen, honderd in lengte;\nen twintig masten daarvoor,\nmet hun twintig sokkels van koper;\nde krammen van de masten en hun banden van zilver."
    },
    {
      "verse": 12,
      "text": "De breedte van de voorhof aan de kant van de zee:\naan zeilen vijftig el;\nvan de masten daarvoor een tiental,\nen van hun sokkels een tiental."
    },
    {
      "verse": 13,
      "text": "En de breedte van de voorhof\nis aan de kant van de oostenwind, van de zonsopgang: vijftig el;"
    },
    {
      "verse": 14,
      "text": "vijftien el zeilen per schouder;\nvan de masten daarvoor een drietal\nen van hun sokkels een drietal."
    },
    {
      "verse": 15,
      "text": "Dus ook voor de tweede schouder\nvijftien zeilen;\nde masten daarvoor: een drietal;\nhun sokkels een drietal."
    },
    {
      "verse": 16,
      "text": "Voor de póórt van de voorhof een huif van twintig el,\nvan azuur, purper, scharlaken karmozijn en getwijnd doek, maaksel van een meerkleurenwever;\nde masten daarvoor vormen een viertal\nen hun sokkels een viertal."
    },
    {
      "verse": 17,
      "text": "Alle masten van de voorhof rondom met banden van zilver,\nhun krammen van zilver,-\nen hun sokkels van koper."
    },
    {
      "verse": 18,
      "text": "De lengte van de voorhof: honderd met de el,\nen de breedte: vijftig bij vijftig,\nde opstand: vijf ellen getwijnd doek;\nen hun sokkels van koper."
    },
    {
      "verse": 19,
      "text": "Voor alle voorwerpen van de Woning\nin al zijn eredienstwerk,\nen al zijn pinnen en alle pinnen van de voorhof geldt:\nvan koper!"
    },
    {
      "verse": 20,
      "text": "En jij\nzult de zonen van Israël gebieden\ndat ze nemen en tot jou (brengen):\nolie van de olijf, helder, gestoten,- voor de verlichting;\nom te doen opklimmen: een altijd-aanwezige vlam."
    },
    {
      "verse": 21,
      "text": "In de tent van samenkomst, buiten het voorhangsel over de overeenkomst,\nzal Aäron, met zijn zonen, hem verzorgen, van ’s avonds tot ’s ochtends, voor het aanschijn van de Ene ;\neen inzetting van eeuwig voor al hun generaties is dit\nvanuit de zonen Israëls."
    }
  ],
  "translation": "NB"
}