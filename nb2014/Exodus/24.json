{
  "book": "Exodus",
  "chapter": 24,
  "verses": [
    {
      "verse": 1,
      "text": "Tot Mozes heeft hij gezegd:\nklim op tot de Ene ,\njij en Aäron, Nadav en Avihoe\nen zeventig van Israëls oudsten;\njullie zullen je neerbuigen van verre;"
    },
    {
      "verse": 2,
      "text": "dan zal alleen Mozes nadertreden tot de Ene ,\nzíj zullen niet nadertreden;\nen de gemeente:\nzij zullen niet mét hem opklimmen!"
    },
    {
      "verse": 3,
      "text": "Mozes komt aan\nen vertelt de gemeente alle woorden van de Ene\nen alle rechtsregels;\nheel de gemeente antwoordt eenstemmig,- ze zeggen:\nal de woorden die de Ene heeft gesproken zullen we doen!"
    },
    {
      "verse": 4,
      "text": "Dan schrijft Mozes ze op,\nalle woorden van de Ene ;\nin de ochtend recht hij zijn schouders\nen bouwt een altaar onderaan de berg,\nen twaalf keer een standsteen\nvoor de twaalf stammen van Israël."
    },
    {
      "verse": 5,
      "text": "Hij zendt\nde jongeren van Israëls zonen uit,\nen die doen opgangsgaven opgaan\nen offeren\nvredesoffers aan de Ene , varren."
    },
    {
      "verse": 6,
      "text": "Dan neemt Mozes de helft van het bloed\nen doet dat in de bakken;\nde helft van het bloed\nheeft hij over het altaar gespat."
    },
    {
      "verse": 7,
      "text": "Hij neemt de boekrol van het verbond\nen leest die voor de oren van de gemeente;\nzij zeggen:\nal wat de Ene heeft gesproken zullen we doen en willen we horen!"
    },
    {
      "verse": 8,
      "text": "Mozes neemt het bloed\nen spat het over de gemeente;\nhij zegt:\nziehier het bloed van het verbond dat de Ene met u heeft gesmeed\nbij al deze woorden!"
    },
    {
      "verse": 9,
      "text": "Dan klimt Mozes op, met Aäron,\nNadav en Avihoe,\nen zeventig van Israëls oudsten."
    },
    {
      "verse": 10,
      "text": "Zij zien\nIsraëls God;\nonder zijn voeten:\niets gemaakt als plaveisel van saffier,\nals het gebeente van de hemel zo helder."
    },
    {
      "verse": 11,
      "text": "Naar de edelen van Israëls zonen\nheeft hij zijn hand niet uitgestrekt;\nzij aanschouwen God\nen mogen eten en drinken."
    },
    {
      "verse": 12,
      "text": "De Ene zegt tot Mozes:\nklim op tot mij, de berg op, en wees daar;\ndan geef ik je de platen van steen,\nhet onderricht en het gebod\ndat ik heb opgeschreven om hen te onderrichten!"
    },
    {
      "verse": 13,
      "text": "Mozes staat op,\nen ook Jozua, zijn helper,\nen Mozes klimt op naar de berg van God."
    },
    {
      "verse": 14,
      "text": "Tot de oudsten heeft hij gezegd: zetelt u voor ons hier\ntotdat wij tot u terugkeren;\nziehier, Aäron en Choer zijn bij u;\nwie overmeesterd wordt door zaken kan nadertreden tot hen!"
    },
    {
      "verse": 15,
      "text": "Mozes klimt op naar de berg;\nde wolk overdekt de berg."
    },
    {
      "verse": 16,
      "text": "Nu woont de glorie van de Ene op de berg Sinaï\nen overdekt de wolk hem, zes dagen lang;\nop de zevende dag roept hij Mozes toe vanuit de wolk."
    },
    {
      "verse": 17,
      "text": "Te zien is geweest de glorie van de Ene\nals een verterend vuur op de top van de berg,-\nvoor de ogen van de zonen Israëls."
    },
    {
      "verse": 18,
      "text": "Mozes komt in de wolk en klimt de berg op;\nMozes is op de berg\nveertigmaal een dag\nen veertigmaal een nacht."
    }
  ],
  "translation": "NB"
}