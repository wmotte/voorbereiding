{
  "book": "Exodus",
  "chapter": 12,
  "verses": [
    {
      "verse": 1,
      "text": "Dan zegt de Ene tot Mozes en tot Aäron,-\nin het land van Egypte zegt hij:"
    },
    {
      "verse": 2,
      "text": "deze nieuwemaan is voor u hoofd van de nieuwemanen,\nhoofd-en-begin is hij voor u\nvan de nieuwemanen van het jaar;"
    },
    {
      "verse": 3,
      "text": "richt het woord\ntot heel Israëls samenkomst en zeg:\nop de tiende na deze nieuwemaan\nzullen ze zich nemen\nieder een lam voor een vaderhuis,\neen lam per huis;"
    },
    {
      "verse": 4,
      "text": "en als het te weinig is, het huishouden,\ndat er een lam zou kunnen zijn,\nneemt híj er een\nsamen met wie het naast bij zijn huis woont, naar het aantal zielen;\nnaar wat ieders mond eet\nzult ge optellen voor het lam;"
    },
    {
      "verse": 5,
      "text": "volgaaf, mannelijk, ‘zoon van een jaar’ zal een lam voor u wezen;\nuit de schapen of uit de geiten zult ge het nemen;"
    },
    {
      "verse": 6,
      "text": "het zal bij u in bewaring zijn\ntot de veertiende dag na deze nieuwemaan;\ndan zullen ze het slachten,\nheel de vergadering van Israëls samenkomst, ‘tussen de avonden’ * Tussen het begin van de schemering en het totale donker. ;"
    },
    {
      "verse": 7,
      "text": "nemen zullen ze van het bloed\nen dat prijsgeven op de twee deurposten en op de bovendorpel,-\nop de huizen\nwaarin ze het eten;"
    },
    {
      "verse": 8,
      "text": "eten zullen ze het vlees in deze nacht:\ngeroosterd op vuur, met matses,- ongegiste broden ;\nmet bitterheden zullen ze het eten;"
    },
    {
      "verse": 9,
      "text": "eet er niet van als het nog rauw is\nof gekookt is, gekookt in water;\nnee, alleen geroosterd op vuur;\nmet kop, poten en binnenste;"
    },
    {
      "verse": 10,
      "text": "ge zult daarvan niet overlaten tot ’s ochtends;\nwat ervan overblijft tot ’s ochtends zult ge in het vuur verbranden;"
    },
    {
      "verse": 11,
      "text": "en zó\nzult ge het eten:\nuw lendenen omgord,\nuw schoenen aan uw voeten\nen uw stok in uw hand;\noverhaast zult ge het eten:\neen Pesach,- passéren , is dit voor de Ene ;"
    },
    {
      "verse": 12,
      "text": "oversteken zal ik in het land van Egypte,\nin deze nacht,\nen alle eersteling op het land van Egypte slaan,\nvan mens tot dier;\nen aan alle goden van Egypte voltrek ik gerichten, ik, de Ene !-"
    },
    {
      "verse": 13,
      "text": "wezen zal het bloed voor u tot een teken\nop de huizen waarin ge woont;\nzie ik het bloed\ndan ‘ passeer ’ ik u;\ner zal bij u geen plaag ten verderve wezen\nals ik mijn slag toebreng in het land van Egypte!-"
    },
    {
      "verse": 14,
      "text": "worden zal deze dag voor u tot een gedachtenis\nen vieren zult ge hem als een viering voor de Ene ,-\nvoor al uw generaties\nzult ge hem vieren als een inzetting voor eeuwig;"
    },
    {
      "verse": 15,
      "text": "zeven dagen zult ge matses eten,-\nlet wel, op de voorste dag\nzult ge het gezuurde uit uw huizen keren;\nwant al wie iets gegists eet:\nweggesneden\nzij die ziel uit Israël,\nvan de voorste dag tot de zevende dag;"
    },
    {
      "verse": 16,
      "text": "op de voorste dag: een oproep tot heiliging,\nen op de zévende dag\nzal er een oproep tot heiliging voor u wezen;\nwélk-werk-ook wordt níet gedaan bij u;\nechter wat gegeten wordt door alle ziel,\ndát alleen zal door u worden klaargemaakt;"
    },
    {
      "verse": 17,
      "text": "en bewaken zult ge:\nde matses!-\nwant\nop deze huidige dag\nheb ik uw strijdscharen uitgeleid uit het land van Egypte;\nbewaken zult ge\ndeze dag voor uw generaties als een inzetting voor eeuwig!-"
    },
    {
      "verse": 18,
      "text": "in de voorste (maand),\nop de veertiende dag na de nieuwemaan in de avond,\nzult ge matses eten,-\ntot dag eenentwintig na nieuwemaan in de avond;"
    },
    {
      "verse": 19,
      "text": "zeven dagen lang zal\nniets gezuurds\nworden gevonden in uw huizen;\nwant al wie eet van wat gegist is:\nweggesneden\nzij die ziel uit Israëls samenkomst,-\nzo met de zwerver-te-gast en met de landgenoot;"
    },
    {
      "verse": 20,
      "text": "al wat gegist is zult ge niet eten;\noveral waar ge zetelt\nzult ge matses eten!"
    },
    {
      "verse": 21,
      "text": "Dan roept Mozes al Israëls oudsten en zegt tot hen:\ntrekt het uit de kudde\nen neemt voor uzelf een stuk wolvee\nvoor uw families en slacht het pesach !-"
    },
    {
      "verse": 22,
      "text": "nemen zult ge\neen bundeltje hysop\nen dat dopen\nin het bloed in de schaal,\nen strijken zult ge aan de bovendorpel en de twee deurposten\niets van het bloed in de schaal;\nen gij, ge zult,\ngeen mán, de poort van zijn huis uit trekken\ntot ’s ochtends;"
    },
    {
      "verse": 23,
      "text": "oversteken zal de Ene\nom Egypte te treffen,\nmaar zien zal hij het bloed op de bovendorpel\nen op de twee deurposten;\npasseren zal de Ene de poort\nen dan zal hij het de verderver niet gunnen\nom in uw huizen te komen om iemand te treffen;"
    },
    {
      "verse": 24,
      "text": "bewaken zult ge dit woord\ntot een inzetting voor u en uw zonen tot in eeuwigheid;"
    },
    {
      "verse": 25,
      "text": "en wezen zal het\nwanneer ge aankomt in het land\ndat de Ene aan u gééft zoals hij heeft gesproken:\nbewaken zult ge dit dienstwerk;"
    },
    {
      "verse": 26,
      "text": "en zal het zo wezen\ndat uw zonen tot u zeggen:\nwat ís dit dienstwerk voor u?-"
    },
    {
      "verse": 27,
      "text": "zeggen zult ge dan:\neen pesach is dit voor de Ene ,\ndie de huizen van de zonen Israëls in Egypte is gepasseerd\ntoen hij Egypte heeft getroffen en ónze huizen heeft laten ontkomen!\nDan knielt de gemeente en buigen ze zich."
    },
    {
      "verse": 28,
      "text": "Ze gáán en doen zo, de zonen Israëls;\nzoals de Ene Mozes en Aäron heeft geboden, zó hebben zij gedaan."
    },
    {
      "verse": 29,
      "text": "Het geschiedt op de helft van de nacht:\nde Ene\nheeft geslagen alle eersteling\nop het land van Egypte,\nvan de eersteling van Farao die zetelde op zijn troon\ntot de eersteling van de gekerkerde\nin het huis met de put;\nen alle eersteling van het vee."
    },
    {
      "verse": 30,
      "text": "Dan staat Farao op, ’s nachts,-\nhij en al zijn dienaren, ja heel Egypte,\nen er geschiedt een groot geschreeuw in Egypte,-\nwant geen huis\nwaar geen dode is!"
    }
  ],
  "translation": "NB"
}