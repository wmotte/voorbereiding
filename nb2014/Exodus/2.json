{
  "book": "Exodus",
  "chapter": 2,
  "verses": [
    {
      "verse": 1,
      "text": "Heen gaat een man uit het huis van Levi,-\nen neemt een dochter van Levi."
    },
    {
      "verse": 2,
      "text": "Zwanger wordt de vrouw en baart een zoon;\nze ziet hem aan: ja, goed is hij!,\nen verbergt hem drie maanden lang."
    },
    {
      "verse": 3,
      "text": "Maar langer is zij niet bij machte geweest\nhem te verbergen;\ndan neemt ze voor hem een arkje van biezen,\nbelijmt dat met leem en met pek;\nze legt de boreling daarin\nen legt hem in het riet op de lip * Of: oever. van de Stroom."
    },
    {
      "verse": 4,
      "text": "Zijn zuster posteert zich verderop,-\nom te weten\nwat aan hem zal worden gedaan."
    },
    {
      "verse": 5,
      "text": "Daar daalt de dochter van Farao neer om zich te wassen aan de Stroom\nterwijl haar meisjes wandelen op de hand van de Stroom * ‘Op de hand van de Stroom’ betekent ‘langs de Stroom’. ;\ndan ziet ze het arkje tussen het riet,\nzendt haar dienstmaagd uit en laat het opnemen."
    },
    {
      "verse": 6,
      "text": "Ze opent het en ziet hem, de boreling:\nziedaar, een huilende jongen!\nZe krijgt medelijden met hem;\nze zegt: een van de borelingen der Hebreeërs is dit!"
    },
    {
      "verse": 7,
      "text": "Dan zegt zijn zuster\ntot de dochter van Farao:\nzal ik (op zoek) gaan?-\nik zal voor u een zogende vrouw roepen,\neen van de Hebreeuwsen,\ndan kan zij voor u de boreling zogen!"
    },
    {
      "verse": 8,
      "text": "De dochter van Farao zegt tot haar: ga!\nDan gáát de maagd\nen roept de moeder van de boreling."
    },
    {
      "verse": 9,
      "text": "Dan zegt tot haar de dochter van Farao:\nlaat deze boreling met u meegaan en zoog hem voor mij\nen ík van mijn kant zal u geven het loon dat u toekomt;\nde vrouw neemt de boreling mee en zoogt hem."
    },
    {
      "verse": 10,
      "text": "Hij wordt groot, de boreling:\nze laat hem komen bij de dochter van Farao;\nhij wordt voor haar tot een zoon;\nze roept als naam voor hem uit: Mosjee * In het vervolg Mozes genoemd. ,\nwant, zegt ze, mesjitihoe ,- uit het water heb ik hem getrokken!"
    },
    {
      "verse": 11,
      "text": "En het geschiedt in die dagen:\nMozes wordt groot, hij trekt uit naar zijn broeders\nen ziet waarmee zij worden belast;\nhij ziet een Egyptische man\neen Hebreeuwse man slaan, een van zijn broeders!"
    },
    {
      "verse": 12,
      "text": "Hij wendt zich om en om\nen ziet: geen mán!-\nhij slaat de Egyptenaar neer\nen verbergt hem in het zand."
    },
    {
      "verse": 13,
      "text": "Hij trekt uit op de tweede dag en ziedaar, twee mannen, -Hebreeërs!- vliegen elkaar in de haren!\nHij zegt tot de boosdoener:\nwaarom sla jij je naaste?"
    },
    {
      "verse": 14,
      "text": "Maar die zegt: wie heeft jou aangesteld\ntot man, vorst en rechter over ons?-\nom mij te vermoorden zeg jij dat zeker,\nzoals je de Egyptenaar hebt vermoord!\nDan wordt Mozes bevreesd en zegt:\ndus is het verhaal bekend geworden!"
    },
    {
      "verse": 15,
      "text": "Ook hoort Farao dit verhaal\nen zoekt Mozes te vermoorden;\nMozes vlucht weg van het aanschijn van Farao\nen zetelt in het land van Midjan, hij zetelt bij de bron."
    },
    {
      "verse": 16,
      "text": "De priester van Midjan heeft zeven dochters;\ndie komen aan en putten,-\nvullen de goten\nom het wolvee van hun vader te laten drinken."
    },
    {
      "verse": 17,
      "text": "De herders komen aan en jagen hen weg;\ndan staat Mozes op en redt hen,\nen geeft hun wolvee te drinken."
    },
    {
      "verse": 18,
      "text": "Ze komen aan\nbij Reoeël, hun vader;\ndie zegt:\nwaarom komen jullie zo haastig terug vandaag?"
    },
    {
      "verse": 19,
      "text": "Ze zeggen:\neen Egyptische man\nheeft ons ontrukt aan de hand van de herders;\nook heeft hij uitputtend geput voor ons\nen het wolvee te drinken gegeven!"
    },
    {
      "verse": 20,
      "text": "Hij zegt tot zijn dochters: en waar is hij?,\nwaarom hebben jullie de man achtergelaten?- roept hem, dan kan hij het brood mee-eten!"
    },
    {
      "verse": 21,
      "text": "Mozes stemt toe om zich neer te zetten bij de man,\nen die geeft zijn dochter Tsipora aan Mozes."
    },
    {
      "verse": 22,
      "text": "Zij baart een zoon\nen hij roept als naam voor hem uit: Gersjom;\nwant, heeft hij gezegd,\neen geer , een zwerver-te-gast ben ik geworden\nin een land dat mij vreemd is."
    },
    {
      "verse": 23,
      "text": "En het geschiedt in die vele dagen\ndat Egyptes koning sterft;\nze zuchten, de zonen Israëls,\nvanwege de slavendienst en schreeuwen het uit;\nhun hulpgeroep klimt vanuit de slavendienst op tot God."
    },
    {
      "verse": 24,
      "text": "God hoort hun kermen\nen God gedenkt zijn verbond\nmet Abraham, met Isaak en met Jakob."
    },
    {
      "verse": 25,
      "text": "God ziet de zonen Israëls aan; God heeft er wéét van."
    }
  ],
  "translation": "NB"
}