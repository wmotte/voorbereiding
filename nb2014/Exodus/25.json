{
  "book": "Exodus",
  "chapter": 25,
  "verses": [
    {
      "verse": 1,
      "text": "Dan spreekt de Ene tot Mozes en zegt:"
    },
    {
      "verse": 2,
      "text": "spreek tot de zonen Israëls\ndat ze voor mij een heffing zullen nemen;\nvan alleman wiens hart hem aandrijft\nzult ge deze heffing-voor-mij aannemen."
    },
    {
      "verse": 3,
      "text": "En dit is de heffing\ndie ge van hen zult aannemen:\ngoud, zilver, koperbrons;"
    },
    {
      "verse": 4,
      "text": "azuurslak, purper, scharlaken karmozijnworm, doek, geitenhaar,"
    },
    {
      "verse": 5,
      "text": "bloedrode ramsvellen, dassenvellen, acaciastammen,"
    },
    {
      "verse": 6,
      "text": "olijfolie voor de verlichting;\nbalsems voor de zalvingsolie\nen voor de kruidenwierook;"
    },
    {
      "verse": 7,
      "text": "berilstenen\nen opvulstenen,-\nvoor de efod en het borstschild."
    },
    {
      "verse": 8,
      "text": "Maken zullen zij voor mij een heiligdom:\nwonen zal ik in hun midden;"
    },
    {
      "verse": 9,
      "text": "naar al\nwat ik jou te zien geef:\nde uitbeelding van de Woning en\nde uitbeelding van alle voorwerpen daarin,\nzo zullen jullie het maken."
    },
    {
      "verse": 10,
      "text": "Maken zullen ze uit acaciastammen een ark;\neen dubbel-el en een halve zijn lengte,\neen el en een halve zijn breedte,\neen el en een halve zijn opstand;"
    },
    {
      "verse": 11,
      "text": "overtrekken zul je hem met zuiver goud,\nvan binnen en van buiten zul je hem overtrekken;\nmaken zul je bovenaan een sierlijst van goud, rondom;"
    },
    {
      "verse": 12,
      "text": "giet voor hem\nvier ringen van goud\nen geef die plaats\nop zijn vier hoeken:\ntwee ringen\nop zijn ene zijde en\ntwee ringen\nop zijn tweede zijde;"
    },
    {
      "verse": 13,
      "text": "maak stangen van acaciastammen\nen overtrek ze met goud;"
    },
    {
      "verse": 14,
      "text": "laat de stangen komen in de ringen\nop de zijden van de ark,\nom de ark daarmee te dragen;"
    },
    {
      "verse": 15,
      "text": "in de ringen van de ark\nzullen de stangen zijn!-\nze zullen van hem niet wijken!-"
    },
    {
      "verse": 16,
      "text": "geef in de ark\nde overeenkomst plaats\ndie ik je zal geven;"
    },
    {
      "verse": 17,
      "text": "maak een verzoendeksel van zuiver goud,\neen dubbel-el en een halve haar lengte en\neen el en een halve haar breedte;"
    },
    {
      "verse": 18,
      "text": "en maak twee cheroeviem van goud;\nals drijfwerk zul je ze maken\nuit de twee uiteinden van het verzoendeksel;"
    },
    {
      "verse": 19,
      "text": "maak één cheroev aan dit einde\nen één cheroev aan dat einde;\nuit het verzoendeksel zult ge de cheroeviem maken, op de twee uiteinden;"
    },
    {
      "verse": 20,
      "text": "wezen zullen de cheroeviem er met de vleugels uitgespreid naar boven,\nmet hun vleugels het verzoendeksel overhuivend\nen hun gelaat als een man naar zijn broeder,-\ngericht naar het verzoendeksel\nzullen de gelaten van de cheroeviem wezen;"
    },
    {
      "verse": 21,
      "text": "geef het verzoendeksel plaats op de ark aan de bovenkant;\nen in de ark\ngeef je de overeenkomst plaats\ndie ik je zal geven;"
    },
    {
      "verse": 22,
      "text": "daar\nzal ik samenkomst met jou houden,\nen boven het verzoendeksel met jou bespreken,\ntussen de twee cheroeviem\nop de ark met de overeenkomst:\nal wat ik jou gebied voor de zonen Israëls."
    },
    {
      "verse": 23,
      "text": "Maken zul je een tafel van acaciastammen\neen dubbel-el zijn lengte en een el zijn breedte,\neen el en een halve zijn opstand;"
    },
    {
      "verse": 24,
      "text": "overtrek hem met zuiver goud;\nmaak voor hem een sierlijst van goud, rondom;"
    },
    {
      "verse": 25,
      "text": "maak voor hem een sluitrand van een duimbreed, rondom,\nen maak een sierlijst van goud aan die sluitrand, rondom;"
    },
    {
      "verse": 26,
      "text": "maak voor hem\nvier ringen van goud,\nen geef de ringen plaats\nop de vier hoeken\nvan zijn vier poten;"
    },
    {
      "verse": 27,
      "text": "naast de sluitrand\nmoeten de ringen zijn,-\nals hulzen voor de stangen\nom de tafel te dragen;"
    },
    {
      "verse": 28,
      "text": "maken zul je de stangen van acaciastammen\nen overtrekken zul je ze met goud;\ndaarmee zal de tafel worden gedragen;"
    },
    {
      "verse": 29,
      "text": "maken zul je ook zijn schotels en zijn schalen,\nzijn kannen en zijn kommen,\nwaarmee wordt geplengd;\nvan zuiver goud zul je ze maken;"
    },
    {
      "verse": 30,
      "text": "en geef op de tafel plaats aan ‘brood van aanschijn’, voor mijn aanschijn, altijd."
    }
  ],
  "translation": "NB"
}