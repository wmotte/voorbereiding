{
  "book": "Exodus",
  "chapter": 1,
  "verses": [
    {
      "verse": 1,
      "text": "Dit zijn\nde namen van de zonen Israëls\ndie naar Egypte zijn gekomen;\nmet Jakob,\nper man met zijn huis, zijn ze gekomen:"
    },
    {
      "verse": 2,
      "text": "Ruben, Simeon,\nLevi en Juda;"
    },
    {
      "verse": 3,
      "text": "Issachar, Zebulon en Benjamin;"
    },
    {
      "verse": 4,
      "text": "Dan en Naftali, Gad en Aser."
    },
    {
      "verse": 5,
      "text": "Zo wordt\nalle ziel van wie zijn uitgetrokken uit de\nheup van Jakob: zeventigmaal een ziel;\nen Jozef wás al in Egypte."
    },
    {
      "verse": 6,
      "text": "Dan sterft Jozef, en al zijn broeders,\nheel die generatie."
    },
    {
      "verse": 7,
      "text": "Maar de zonen Israëls\nzijn vruchtbaar geweest:\nhet wemelt van hen, ze zijn er in overvloed, ze worden zéér, zéér sterk;\nvol wordt het land van hen!"
    },
    {
      "verse": 8,
      "text": "Er staat een nieuwe koning op over Egypte\ndie Jozef niet gekend heeft."
    },
    {
      "verse": 9,
      "text": "Hij zegt tot zijn gemeenschap:\nziehier,\nde gemeenschap van de zonen Israëls\nis overvloediger en sterker dan wij!-"
    },
    {
      "verse": 10,
      "text": "welaan, laten we wijs handelen met hem,\nanders groeit hij nog meer;\nen wanneer het zal zijn\ndat er een oorlog uitbreekt, zal ook hij zich voegen bij onze haters,\noorlog met ons voeren en opklimmen uit het land!"
    },
    {
      "verse": 11,
      "text": "Ze stellen over hem aan: vorsten van dwangarbeid,\nmet het doel hem te onderdrukken met hun lasten;\nzo bouwt hij opslagsteden, voor Farao: Pitom en Raämsees,\n‘de poort was gaaf, maar kwáád de dwangarbeid!’"
    },
    {
      "verse": 12,
      "text": "Maar hoe meer ze hem onderdrukken,\ndes te overvloediger wordt hij en breekt hij uit,\nzodat zij weerzin krijgen\ntegen het aanschijn van de zonen Israëls."
    },
    {
      "verse": 13,
      "text": "De Egyptenaren laten de zonen Israëls met bruutheid sloven."
    },
    {
      "verse": 14,
      "text": "Ze maken hun het leven bitter met harde slavendienst,\nmet leem en tichelstenen,\nmet allerlei slavendienst op het veld,-\nal hun slavenwerk\nwaarmee ze bij hen onder bruutheid hebben moeten sloven."
    },
    {
      "verse": 15,
      "text": "Dan zegt de koning van Egypte\ntot de baarhulpen van de Hebreeuwse vrouwen,-\nde naam van de ene is Sjifra\nen de naam van de tweede Poea,-"
    },
    {
      "verse": 16,
      "text": "hij zegt:\nals jullie de Hebreeuwse vrouwen helpen baren\ndan zul je de twee stenen aanzien;\nis het een zoon: breng hem ter dood,\nis het een dochter: zij zal leven!"
    },
    {
      "verse": 17,
      "text": "Maar de baarhulpen hebben ontzag voor Gód\nen hebben niet gedaan\nzoals tot hen gesproken had de koning van Egypte: ze laten de nieuwgeboren jongens léven."
    },
    {
      "verse": 18,
      "text": "Dan roept de koning van Egypte de baarhulpen\nen zegt tot hen:\nwaarom hebben jullie dit gedaan\ndat jullie de nieuwgeboren jongens laten leven?"
    },
    {
      "verse": 19,
      "text": "Dan zeggen de baarhulpen tot Farao:\nomdat ze niet als de Egyptische vrouwen zijn, de Hebreeuwse vrouwen,\nomdat ze in het wild leven, zij!-\nvóórdat de baarhulp\nbij hen aankomt hebben ze al gebaard!"
    },
    {
      "verse": 20,
      "text": "En góed doet God de baarhulpen;\nook groeit de gemeenschap en worden ze zeer sterk."
    },
    {
      "verse": 21,
      "text": "En het geschiedt:\nomdat de baarhulpen ontzag hebben gehad voor Gód\ndoet hij dít aan hen: huisgezinnen."
    },
    {
      "verse": 22,
      "text": "Maar dan gebiedt Farao heel zijn gemeenschap en zegt:\nelke zoon die wordt gebaard\nwerpt ge in de Stroom,\nelke dochter laat ge leven!"
    }
  ],
  "translation": "NB"
}