{
  "book": "Exodus",
  "chapter": 21,
  "verses": [
    {
      "verse": 1,
      "text": "Dit zijn de rechtsregels\ndie je voor hun aanschijn zult stellen;"
    },
    {
      "verse": 2,
      "text": "stel, je koopt als dienaar een Hebreeër:\nzes jaren mag hij dienen;\nmaar in het zevende\ntrekt hij als in vrijheid weg, tot niets verplicht;"
    },
    {
      "verse": 3,
      "text": "als hij met het vege lijf komt zal hij met het vege lijf wegtrekken;\nals hij meester van een vrouw is\nzal zijn vrouw mét hem wegtrekken;"
    },
    {
      "verse": 4,
      "text": "als zijn heer hem een vrouw gééft\nen zij heeft hem zonen of dochters gebaard,-\nde vrouw, met de borelingen\nzal wezen voor haar heer,\nen hij trekt weg met het vege lijf;"
    },
    {
      "verse": 5,
      "text": "maar als hij zegt, echt zegt, de dienaar:\nik houd van mijn heer,\nmijn vrouw en mijn zonen-en-dochters:\nik wil niet vrij wegtrekken!-"
    },
    {
      "verse": 6,
      "text": "dan laat zijn heer hem nadertreden tot God\nen laat hij hem nadertreden tot de deur\nof tot de deurpost;\nvastpinnen zal zijn heer zijn oor met een pin\nen dienen zal hij hem voor eeuwig;"
    },
    {
      "verse": 7,
      "text": "stel, een man verkoopt zijn dochter als dienstmaagd;\ndie trekt níet weg zoals de dienaars wegtrekken;"
    },
    {
      "verse": 8,
      "text": "als ze slecht zal zijn\nin de ogen van haar heer die haar voor zich bestemd had, zal hij haar laten uitkopen,\nmaar aan vreemde gemeenschap is hij niet gerechtigd haar te verkopen nu hij haar ontrouw is;"
    },
    {
      "verse": 9,
      "text": "en als hij haar voor zijn zoon bestemt,\nzal hij naar het recht van de dochters met haar doen;"
    },
    {
      "verse": 10,
      "text": "als hij zich een andere erbij neemt\nzal hij haar in voeding, bedekking en bemoeienis niet korten;"
    },
    {
      "verse": 11,
      "text": "en als hij deze drie dingen\nniet aan haar doet,\nmag zij wegtrekken, tot niets verplicht en zonder zilver;"
    },
    {
      "verse": 12,
      "text": "wie een man zó slaat dat hij sterft, zal de dood sterven;"
    },
    {
      "verse": 13,
      "text": "maar wie er niet op loerde,\nmaar God liet het zo komen voor zijn hand:\nik zal een plaats voor je bepalen\nwaarheen hij kan vluchten;"
    },
    {
      "verse": 14,
      "text": "maar stel, een man is zó kokend tegen zijn naaste dat hij hem uit de weg ruimt met een list:\nzelfs van mijn altaar\nzul je hem meenemen om te sterven;"
    },
    {
      "verse": 15,
      "text": "wie zijn vader of zijn moeder neerslaat, zal de dood sterven;"
    },
    {
      "verse": 16,
      "text": "wie een man steelt en hem verkoopt en hij wordt in zijn hand aangetroffen, zal de dood sterven;"
    },
    {
      "verse": 17,
      "text": "wie zijn vader en zijn moeder vervloekt zal de dood sterven;"
    },
    {
      "verse": 18,
      "text": "en stel, er zijn mannen aan het bekvechten\nen daar slaat een man zijn naaste\nmet een steen of met de vuist,\nen hij sterft niet maar valt te bed:"
    },
    {
      "verse": 19,
      "text": "als hij opstaat\nen kan rondlopen, buiten, leunend op zijn stok, dan blijft hij die geslagen heeft vrij van straf;\nalleen moet hij hem zijn rust geven\nen hem helemaal laten genezen!-"
    },
    {
      "verse": 20,
      "text": "en stel, een man slaat zijn dienaar, of zijn dienstmaagd, met de staf\nen die is onder zijn hand gestorven,-\nmet wraak zal hij worden gewroken;"
    },
    {
      "verse": 21,
      "text": "echter als hij een dag of een paar dagen standhoudt,\nwordt hij niet gewroken,\nwant zijn eigen geld is hij;"
    },
    {
      "verse": 22,
      "text": "en stel, mannen zitten elkaar in de haren\nen raken een zwangere vrouw zodat haar borelingen uittrekken\nmaar er geschiedt haar geen dódelijk ongeluk,-\nmet een boete wordt hij beboet\nzoals de meester van de vrouw hem oplegt,\nen hij geeft het\nvia scheidsrechters;"
    },
    {
      "verse": 23,
      "text": "maar als er een dodelijk ongeluk geschiedt\ndan geef je een ziel voor een ziel;"
    },
    {
      "verse": 24,
      "text": "een oog voor een oog\neen tand voor een tand;\neen hand voor een hand\neen voet voor een voet;"
    },
    {
      "verse": 25,
      "text": "een blaar voor een blaar\nen een wond voor een wond;\neen striem\nvoor een striem;"
    },
    {
      "verse": 26,
      "text": "en stel, een man slaat het oog van zijn dienaar\nof het oog van zijn dienstmaagd, en hij heeft het vernield:\nals vrij man zal hij hem heenzenden, voor zijn oog;"
    },
    {
      "verse": 27,
      "text": "en als hij een tand van\nzijn dienaar of een tand van zijn dienstmaagd laat vallen:\nals vrij man zal hij hem heenzenden, voor zijn tand;"
    },
    {
      "verse": 28,
      "text": "stel, een os stoot een man -of een vrouw-\nen die is gestorven:\ngestenigd, ja gestenigd wordt de os\nen zijn vlees wordt niet opgegeten;\ndan is de meester van de os vrij van straf;"
    },
    {
      "verse": 29,
      "text": "maar als\neen os gisteren en eergisteren al een stoter was\nen het was bekendgemaakt bij zijn meester, maar die heeft niet over hem gewaakt,\nen hij heeft een man of een vrouw gedood,\ndan wordt de os gestenigd\nmaar zal ook zijn meester worden gedood;"
    },
    {
      "verse": 30,
      "text": "als hem een zoengeld wordt opgelegd,\ngeeft hij een losprijs voor zijn lijf-en-ziel\nnaar alles wat hem wordt opgelegd;"
    }
  ],
  "translation": "NB"
}