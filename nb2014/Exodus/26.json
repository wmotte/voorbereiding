{
  "book": "Exodus",
  "chapter": 26,
  "verses": [
    {
      "verse": 1,
      "text": "De Woning zul je maken\nvan tien tentkleden:\nvan getwijnd doek, geverfd in\nazuurslak, purper en scharlaken karmozijn;\nmet cheroeviem, zoals een kunstenaar ze maakt, zul je ze maken."
    },
    {
      "verse": 2,
      "text": "De lengte van één kleed is\nachtentwintig met de el\nen de breedte: vier met de el\nvoor één kleed;\néénzelfde maat voor alle tentkleden."
    },
    {
      "verse": 3,
      "text": "Vijf van de kleden\nzullen verbonden zijn als\n‘een vrouw aan haar zuster’;\nen weer vijf kleden verbonden als\neen vrouw aan haar zuster * ‘als een vrouw aan haar zuster’ is te verstaan als ‘zij aan zij’. ."
    },
    {
      "verse": 4,
      "text": "Lussen van azuur zul je maken\nop de lip * Of: aan de rand. van het ene kleed\naan het uiteinde van de verbinding;\nen zo maak je ze ook op de lip van het kleed\ndat het buitenste is\nvan de tweede verbinding."
    },
    {
      "verse": 5,
      "text": "Vijftig lussen\nzul je maken\naan het ene kleed\nen vijftig lussen\nzul je maken aan het uiteinde van het kleed\nin de tweede verbinding;\nde lussen tegenover elkaar gezet als\neen vrouw aan haar zuster."
    },
    {
      "verse": 6,
      "text": "En maken zul je\nvijftig haken van goud\nen dan de kleden met elkaar verbinden als een vrouw aan haar zuster, met die haken;\néén zal de Woning worden!"
    },
    {
      "verse": 7,
      "text": "En maken zul je: kleden van geitenhaar\ntot een tent over de Woning;\nelf kleden moet je daarvan maken."
    },
    {
      "verse": 8,
      "text": "De lengte van één kleed:\ndertig met de el\nen de breedte: vier met de el\nvoor één kleed;\néén maat\nvoor elf kleden."
    },
    {
      "verse": 9,
      "text": "Verbinden zul je\nvijf van de kleden apart\nen zes van de kleden apart;\nvouw het zesde kleed dubbel\naan de voorkant, het aanschijn van de tent."
    },
    {
      "verse": 10,
      "text": "En maak vijftig lussen\nop de lip van het ene kleed\ndat het buitenste in de verbinding is,\nen vijftig lussen\nop de lip van het kleed\nvan de tweede verbinding."
    },
    {
      "verse": 11,
      "text": "Maak dan haken van koper, vijftig stuks;\nlaat de haken komen in de lussen\nen verbind de tent zo\ndat hij één zal worden!"
    },
    {
      "verse": 12,
      "text": "Het loshangende overschot\naan de kleden van de tent,-\nhet halve kleed dat overschiet\nhang je\nover de achterkant van de Woning."
    },
    {
      "verse": 13,
      "text": "En de el hier en de el daar van het overschot\nin de lengte van het kleed van de tent\nzal overhangend worden over de flanken van de Woning, aan de ene kant en de andere, om hem af te dekken."
    },
    {
      "verse": 14,
      "text": "Maken zul je een dekkleed voor de tent\nvan rode ramsvellen,\nmet een dekkleed van dassenvellen daaroverheen."
    },
    {
      "verse": 15,
      "text": "Maken zul je ook de stijlen voor de Woning,-\nvan staande acaciastammen."
    },
    {
      "verse": 16,
      "text": "Tien ellen lengte per stijl,\neen el en de helft van de el\nis de breedte van één stijl."
    },
    {
      "verse": 17,
      "text": "Twee handgrepen\naan één stijl,\ngeschakeld\nals een vrouw aan haar zuster;\nzo zul je ze maken\naan alle stijlen van de Woning."
    },
    {
      "verse": 18,
      "text": "Maken zul je de stijlen voor de Woning:\ntwintigmaal een stijl\nvoor de kant van het dorre zuiden."
    },
    {
      "verse": 19,
      "text": "Veertig zilveren sokkels\nzul je maken\nonder twintigmaal een stijl;\ntwee sokkels onder de ene stijl met zijn twee handgrepen\nen twee sokkels onder weer één stijl met zijn twee handgrepen."
    },
    {
      "verse": 20,
      "text": "Voor de tweede zijde van de Woning, voor de kant van het noorden:\ntwintigmaal een stijl."
    },
    {
      "verse": 21,
      "text": "Hun veertig sokkels van zilver;\ntwee sokkels\nonder één stijl,\ntwee sokkels\nonder weer één stijl."
    },
    {
      "verse": 22,
      "text": "Voor de heupen van de Woning, aan de zeekant,\nzul je zes stijlen maken."
    },
    {
      "verse": 23,
      "text": "Twee stijlen zul je maken\nvoor de uiteinden van de Woning,\nin de beide heupen."
    },
    {
      "verse": 24,
      "text": "Van onderaf zullen ze\ntweelingen worden,\nen samengevoegd\nzullen ze een gaaf geheel worden aan zijn top\nin één ring;\nzó zal het worden voor die twee,\nvoor de twee uiteinden zullen ze worden."
    },
    {
      "verse": 25,
      "text": "Worden zullen het acht stijlen,\nen hun sokkels van zilver\nzestien sokkels;\ntwee sokkels\nonder de ene stijl en\ntwee sokkels\nonder weer één stijl."
    },
    {
      "verse": 26,
      "text": "Maken zul je ook dwarsbalken, van acaciastammen;\neen vijftal\nvoor de stijlen van de éne zijde van de Woning;"
    },
    {
      "verse": 27,
      "text": "een vijftal dwarsbalken\nvoor de stijlen van de tweede zijde van de Woning,\nen een vijftal dwarsbalken\nvoor de stijlen van de zijde van de Woning,\nbij de heupen , aan de zeekant."
    },
    {
      "verse": 28,
      "text": "En de middelste dwarsbalk te midden van de stijlen\nvormt een dwarsverbinding\nvan het ene einde tot het andere einde."
    },
    {
      "verse": 29,
      "text": "De stijlen\nzul je overtrekken met goud,\nook de ringen daaraan maak je van goud,\nals hulzen voor de dwarsbalken daaraan;\novertrekken zul je de dwarsbalken met goud."
    },
    {
      "verse": 30,
      "text": "Laat de Woning verrijzen\nnaar de richtlijn daarvoor\ndie je te zien hebt gekregen op de berg!"
    }
  ],
  "translation": "NB"
}