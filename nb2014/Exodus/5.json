{
  "book": "Exodus",
  "chapter": 5,
  "verses": [
    {
      "verse": 1,
      "text": "Daarna\nzijn ze aangekomen, Mozes en Aäron;\nze zeggen tot Farao:\nzo heeft gezegd de Ene , Israëls God:\nzend mijn gemeente uit,-\ndat ze voor mij feestvieren in de woestijn!"
    },
    {
      "verse": 2,
      "text": "Dan zegt Farao:\nwíe is ‘de Ene ’ dat ik moet horen naar zijn stem\nom Israël uit te zenden?-\nnooit gekend!- ‘de Ene ’,\nen ook zend ik Israël niet uit!"
    },
    {
      "verse": 3,
      "text": "Dan zeggen ze:\nde God van de Hebreeërs heeft ons ontmoet;\nwij moeten gaan\neen weg van drie dagen in de woestijn:\nen offeren aan de Ene , God-over-ons;\nanders zal hij ons treffen\nmet de pest of met het zwaard."
    },
    {
      "verse": 4,
      "text": "Dan zegt tot hen de koning van Egypte:\nwáárvoor, Mozes en Aäron,\nmaken jullie de gemeente teugelloos los van wat ze hebben te doen?-\ngaat heen!, aan jullie lasten!"
    },
    {
      "verse": 5,
      "text": "Farao,- de teugelloze , zegt:\njuist nu ze met zovelen zijn, de gemeente van het land,\nzullen jullie ze sabbat laten houden van hun lasten?!"
    },
    {
      "verse": 6,
      "text": "Op die dag gebiedt Farao\nde drijvers in de gemeente\nen zijn opzichters, en zegt:"
    },
    {
      "verse": 7,
      "text": "gaat niet verder\nmet het geven van stro aan de gemeente om tichelsteen te bakken zoals gisteren en eergisteren;\nze zullen zélf gaan\nom voor zichzelf stro te sprokkelen!-"
    },
    {
      "verse": 8,
      "text": "en het vastgestelde aantal tichelstenen dat zij gisteren en eergister maakten, zult ge hun opleggen,\nscheert daar niets van af!-\nwant slappelingen zijn het;\ndáárom\nschreeuwen ze zo en zeggen ze:\nwe willen weggaan en offeren aan onze God!-"
    },
    {
      "verse": 9,
      "text": "zwaar zal het dienstwerk wegen op die mannen zodat ze daarmee doende blijven\nen niet van doen hebben met leugenpraat!"
    },
    {
      "verse": 10,
      "text": "Dan trekken ze uit, de drijvers van de gemeente en hun opzichters\nen zeggen tot de gemeente:\nzo heeft gezegd Farao, zeggen ze,\ngéén die u nog stro geeft!-"
    },
    {
      "verse": 11,
      "text": "gaat zelf,\nhaalt stro voor uzelf\nwaar u het vindt;\nwant geen woord is er afgeschoren van uw dienstwerk!"
    },
    {
      "verse": 12,
      "text": "Dan verspreidt de gemeente zich over heel het land van Egypte,-\nom stoppels te sprokkelen in plaats van het stro."
    },
    {
      "verse": 13,
      "text": "De drijvers dringen aan en zeggen:\nmaakt af wat jullie te doen hebben;\nhet afgesprokene voor een dag op die dag!,\nzoals toen er nog stro was."
    },
    {
      "verse": 14,
      "text": "Maar de opzichters uit de zonen Israëls\ndie de drijvers van Farao\nover hen hebben aangesteld\nworden geslagen en zeggen:\nwaarom\nhebben jullie je verplichte deel tichelstenen niet afgemaakt zoals gisteren en eergisteren,\nén gisteren én vandaag niet?"
    },
    {
      "verse": 15,
      "text": "Dan komen\nde opzichters uit de zonen Israëls aan\nen schreeuwen het uit tot Farao, en zeggen:\nwaarvoor doet u zó aan uw dienaars?-"
    },
    {
      "verse": 16,
      "text": "stro\nwordt aan uw dienaars niet gegeven,\nmaar over de tichelstenen zeggen ze ons: maak ze maar!-\nzie, wij uw dienaars worden geslagen\nen het is de schuld van úw manschap!"
    },
    {
      "verse": 17,
      "text": "Maar hij zegt: slappelingen zijn jullie, slappelingen;\ndáárom zeggen jullie:\nwe moeten gaan offeren aan de Ene !-"
    },
    {
      "verse": 18,
      "text": "welnu, gáát en slóóft!-\nstro wordt jullie niet gegeven\nmaar het vastgestelde aantal stenen geven jullie wel!"
    },
    {
      "verse": 19,
      "text": "Dan zien\nde opzichters uit de zonen Israëls zich er slecht voorstaan, nu ze moeten zeggen:\njullie scheren niets af van jullie hoeveelheid stenen,\nhet afgesprokene voor een dag op die dag!"
    },
    {
      "verse": 20,
      "text": "Ze stuiten op Mozes en Aäron,\ngeposteerd om hen te ontmoeten,\nals zij naar buiten komen van bij Farao."
    },
    {
      "verse": 21,
      "text": "Ze zeggen tot hen:\nde Ene moge op jullie neerzien en rechtspreken!,\nomdat jullie onze reuk stinkend hebben gemaakt\nin de ogen van Farao en in de ogen van zijn dienaars,\nen hun zo een zwaard in de hand hebben gegeven om ons te vermoorden!"
    },
    {
      "verse": 22,
      "text": "Dan keert Mozes terug tot de Ene en zegt:\nmijn Heer,\nwaarvoor hebt ge kwaad gedaan aan deze gemeente;\nwaarvoor eigenlijk hebt ge mij gezonden?-"
    },
    {
      "verse": 23,
      "text": "vanaf\ndat ik bij Farao ben aangekomen om in uw naam te spreken\nheeft hij aan deze gemeente kwaad gedaan;\nen ontrukt, nee, ontrukt hebt gij uw gemeente niet!"
    }
  ],
  "translation": "NB"
}