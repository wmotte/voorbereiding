{
  "book": "Exodus",
  "chapter": 20,
  "verses": [
    {
      "verse": 1,
      "text": "God spreekt\nal déze woorden en zegt:"
    },
    {
      "verse": 2,
      "text": "ik ben de Ene , God-over-jou,\ndie jou heb uitgeleid uit het land van Egypte, uit het dienaarshuis."
    },
    {
      "verse": 3,
      "text": "Niet zal dít er voor jou wezen: ándere goden, bij mijn aanschijn!"
    },
    {
      "verse": 4,
      "text": "Niet zul je voor jezelf maken een snijbeeld of welke gestalte ook\ndie is in de hemelen boven,\ndie is op het aardland beneden\nof die is in de wateren onder het aardland!"
    },
    {
      "verse": 5,
      "text": "Níet zul je je voor hen buigen\nen níet zul je hen dienen;\nwant ik,\nde Ene , God-over-jou, ben een naijverig God\ndie onrecht van vaders aan zónen bezoekt, aan derden en vierden van hen die mij haten;"
    },
    {
      "verse": 6,
      "text": "en die vriendschap bewijst aan dúizenden:\naan hen die mij liefhebben en mijn geboden bewaken!"
    },
    {
      "verse": 7,
      "text": "Níet aanheffen zul je de naam van de Ene , God-over-jou, voor valse zaken;\nwant niet ongestraft laat de Ene\nwie zijn naam aanheft voor valse zaken!"
    },
    {
      "verse": 8,
      "text": "Gedenk de dag van de sabbat,- het rusten , door die te heiligen;"
    },
    {
      "verse": 9,
      "text": "een zestal dagen mag je dienen\nen al je werk doen,"
    },
    {
      "verse": 10,
      "text": "en de zevende dag is een sabbat voor de Ene , God-over-jou;\nníet doen zul je welk werk ook: jij, je zoon, je dochter,\nje dienaar, je dienstmaagd, je vee\nnoch de zwerver-te-gast die in je poorten is."
    },
    {
      "verse": 11,
      "text": "Want in zes dagen heeft de Ene de hemelen en het aardland gemaakt,\nde zee en al wat er in hen is,\nen hij hield rust op de zevende dag;\ndaarom\nheeft de Ene de sabbatdag gezegend en hem geheiligd!"
    },
    {
      "verse": 12,
      "text": "Eer je vader en je moeder;\nopdat je dagen lang mogen worden\nop de – rode – grond\ndie de Ene , God-over-jou, aan jou geeft!"
    },
    {
      "verse": 13,
      "text": "Níet doodslaan zul je;"
    },
    {
      "verse": 14,
      "text": "níet vreemdgaan zul je;"
    },
    {
      "verse": 15,
      "text": "níet stelen zul je en"
    },
    {
      "verse": 16,
      "text": "níet antwoorden zul je over je naaste als een getuige die liegt!-"
    },
    {
      "verse": 17,
      "text": "níet begeren zul je het huis van je naaste;\nniet begeren zul je\nde vrouw van je naaste,\nzijn dienaar, zijn dienstmaagd, zijn os, zijn ezel,\nja, al wat van je naaste is!"
    },
    {
      "verse": 18,
      "text": "Heel de gemeente, als ze zien de donderstemmen, de bliksemschichten,\nde stem van de ramshoorn\nen de rokende berg;\nals de gemeente dat ziet, wankelen ze\nen gaan ver weg staan."
    },
    {
      "verse": 19,
      "text": "Ze zeggen tot Mozes:\nspreek jij met ons en we zullen horen;\nlaat niet God met ons spreken, anders zullen we sterven!"
    },
    {
      "verse": 20,
      "text": "Mozes zegt tot de gemeente:\nvreest niet,\nwant\nmet het doel u te beproeven\nis God gekomen;\nen met het doel\ndat er vreze voor hem zal wezen op uw aanschijn, zodat ge niet zondigt!"
    },
    {
      "verse": 21,
      "text": "De gemeente blijft van verre staan;\nMozes is de mistdonkerte in getreden\nwaarin God is."
    },
    {
      "verse": 22,
      "text": "Dan zegt de Ene tot Mozes:\nzó zul je zeggen tot de zonen Israëls:\nzelf hebt ge gezien\ndat ik vanuit de hemelen\nmet u heb gesproken;"
    },
    {
      "verse": 23,
      "text": "níets zult ge maken naast mij;\ngoden van zilver en goden van goud\nzult ge u níet maken;"
    },
    {
      "verse": 24,
      "text": "een offerplaats van – rode – grond\nzul je voor mij maken,\nen offeren zul je daarop\nje opgangsgaven en je vredesgaven,\nje wolvee en je rundvee;\nin elk oord waar ik mijn naam doe gedenken\nzal ik dan tot je komen en je zegenen;"
    },
    {
      "verse": 25,
      "text": "en als je een offerplaats van stenen voor mij maakt,\ndan zul je ze niet gehouwen opbouwen,\nwant als jij je zwaard daarover gezwaaid hebt zul je het ontwijden;"
    },
    {
      "verse": 26,
      "text": "en beklim niet over klimtrappen mijn offerplaats,\nopdat je naaktheid niet daarop wordt onthuld!"
    }
  ],
  "translation": "NB"
}