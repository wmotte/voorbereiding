{
  "book": "Exodus",
  "chapter": 11,
  "verses": [
    {
      "verse": 1,
      "text": "Dan zegt de Ene tot Mozes:\nnog één plaag doe ik komen\nover Farao en Egypte,\ndaarna\nzal hij u van hier heenzenden;\nen áls hij heenzendt\nzal hij het volledig doen:\ngejaagd zal hij u van hier wegjagen!-"
    },
    {
      "verse": 2,
      "text": "spreek toch voor de oren van de gemeente uit\ndat ze vragen\n-een man van zijn naaste\nen een vrouw van haar naaste-\nvoorwerpen van zilver en voorwerpen van goud!"
    },
    {
      "verse": 3,
      "text": "De Ene geeft de gemeente genade in de ogen van Egypte;\nook is de man Mozes nu\nzeer groot in het land van Egypte,\nin de ogen van Farao’s dienaren\nen in de ogen van de gemeenschap."
    },
    {
      "verse": 4,
      "text": "Dan zegt Mozes:\nzo heeft gezegd de Ene :\nhalverwege de nacht\nben ik het die uittocht houdt door Egypte:"
    },
    {
      "verse": 5,
      "text": "sterven zal elke eersteling\nin het land van Egypte,-\nvan de eersteling van Farao die zetelt op zijn troon,\ntot de eersteling van de slavin\nachter de handmolen,\nen elke eersteling van het vee;"
    },
    {
      "verse": 6,
      "text": "wezen zal er een groot geschreeuw in heel het land van Egypte,-\nzoals er nooit is geweest\nen zoals ook nooit meer wezen zal;"
    },
    {
      "verse": 7,
      "text": "en bij allen van de zonen Israëls\nzal geen hond zijn tong roeren\ntegen mens of dier,-\nopdat ge zult weten\ndat de Ene scheiding maakt\ntussen Egypte en Israël;"
    },
    {
      "verse": 8,
      "text": "afdalen zullen al uw dienaars hier tot mij en voor mij buigen en zeggen:\ntrek weg!, u en heel die gemeente in uw voetspoor!,\nen dáárna zal ik wegtrekken!\nDan vertrekt hij, bij Farao vandaan, in laaiende woede."
    },
    {
      "verse": 9,
      "text": "Maar de Ene zegt tot Mozes:\nFarao zal niet naar u horen,-\nom mijn wonderen op het land van Egypte te vermeerderen!"
    },
    {
      "verse": 10,
      "text": "Mozes en Aäron\nhebben al deze wonderen gedaan voor Farao’s aanschijn;\nmaar dan versterkt de Ene Farao’s hart,\nen hij heeft de zonen Israëls niet heengezonden uit zijn land."
    }
  ],
  "translation": "NB"
}