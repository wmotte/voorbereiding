{
  "book": "Exodus",
  "chapter": 6,
  "verses": [
    {
      "verse": 1,
      "text": "Dan zegt de Ene tot Mozes: * In veel vertalingen is dit 5,24 en begint hoofdstuk 6 in vers 2.\nnú zul je zien\nwat ik aan Farao ga doen;\nwant door een sterke hand zendt hij hen heen,\ndoor een sterke hand\njáágt hij ze weg van zijn land!"
    },
    {
      "verse": 2,
      "text": "Dan richt God zijn woord tot Mozes\nen zegt tot hem: ik ben de Ene ;"
    },
    {
      "verse": 3,
      "text": "ik heb mij laten zien\naan Abraham, aan Isaak en aan Jakob als God-de-Machtige;\nmijn naam ‘ Ene ’\nheb ik aan hen niet bekendgemaakt;"
    },
    {
      "verse": 4,
      "text": "maar wél heb ik opgericht\neen verbond van mij met hen\nom hun het land van Kanaän te geven;\nhet land van hun omzwervingen, waarin zij zwervers-te-gast zijn geweest!-"
    },
    {
      "verse": 5,
      "text": "en óók\nben ik het die heeft gehoord\nhet kermen van de zonen Israëls\nnu de Egyptenaren hen laten sloven,\nen ik gedenk mijn verbond!-"
    },
    {
      "verse": 6,
      "text": "daarom,\nzeg tot de zonen Israëls:\n‘ik, de Ene ,-\nuitleiden zal ik u,\nonder Egyptes lasten vandaan,-\nontrukken zal ik u aan hun slavernij;\nloskopen zal ik u met uitgestrekte arm\nen grote gerichten;"
    },
    {
      "verse": 7,
      "text": "nemen zal ik u mij tot gemeente,\nwezen zal ik u tot God;\nweten zult ge\ndat ik de Ene uw God ben\ndie u heeft uitgeleid\nonder Egyptes lasten vandaan;"
    },
    {
      "verse": 8,
      "text": "doen komen zal ik u in het land\nwaarvoor ik mijn hand heb geheven\nom dat te geven\naan Abraham, aan Isaak en aan Jakob, en\ngeven zal ik het u als erfgoed, ik, de Ene !’"
    },
    {
      "verse": 9,
      "text": "Zó spreekt Mozes tot de zonen Israëls;\nmaar ze hebben niet naar Mozes gehoord,\ndoor tekort aan adem,\ndoor de harde slavendienst."
    },
    {
      "verse": 10,
      "text": "Dan spreekt de Ene tot Mozes en zegt:"
    },
    {
      "verse": 11,
      "text": "kom!, spreek\ntot Farao, Egyptes koning,\nen heenzenden zal hij de zonen Israëls uit zijn land."
    },
    {
      "verse": 12,
      "text": "Dan spreekt Mozes\ntot het aanschijn van de Ene en zegt:\nziehier, de zonen Israëls hebben niet naar mij gehoord;\nhóe hoort Farao mij dan?-\nmíj, een onbesnedene van lippen!"
    },
    {
      "verse": 13,
      "text": "Dan spreekt de Ene\ntot Mozes en Aäron\nen ontbiedt ze naar de zonen Israëls\nen naar Farao, Egyptes koning,\nom de zonen Israëls uit te leiden uit het land van Egypte."
    },
    {
      "verse": 14,
      "text": "Dit zijn de hoofden van het huis van hun vaders;\nde zonen van Ruben, Israëls eersteling:\nHenoch en Paloe, Chetsron en Karmi,\ndat zijn de families van Ruben."
    },
    {
      "verse": 15,
      "text": "En de zonen van Simeon:\nJemoeël, Jamien, Ohad, Jachien en Tsochar,\nen Saul, de zoon van de Kanaänitische;\ndat zijn de families van Simeon."
    },
    {
      "verse": 16,
      "text": "Dit zijn de namen van de zonen van Levi naar hun geboorten:\nGersjon,\nKehat en Merari;\nen de levensjaren van Levi?-\nzevenendertig meer dan honderd jaar."
    },
    {
      "verse": 17,
      "text": "De zonen van Gersjon: Livni en Sjimi naar hun families."
    },
    {
      "verse": 18,
      "text": "En de zonen van Kehat:\nAmram en Jitshar,\nHebron en Oeziël;\nen de levensjaren van Kehat?-\ndrieëndertig meer dan honderd jaar."
    },
    {
      "verse": 19,
      "text": "En de zonen van Merari: Machli en Moesji;\ndat zijn de families van de Leviet naar hun geboorten."
    },
    {
      "verse": 20,
      "text": "Amram neemt Jocheved, zijn liefste, zich tot vrouw,\nen zij baart hem\nAäron en Mozes;\nen de levensjaren van Amram?\nzevenendertig meer dan honderd jaar."
    },
    {
      "verse": 21,
      "text": "En de zonen van Jitshar:\nKorach, Nefeg en Zichri."
    },
    {
      "verse": 22,
      "text": "En de zonen van Oeziël:\nMisjaël, Eltsafan en Sitri."
    },
    {
      "verse": 23,
      "text": "Aäron neemt Elisjeva, dochter van Aminadav, zuster van Nachsjon, zich tot vrouw,\nen zij baart hem:\nNadav en Avihoe,\nElazar en ltamar."
    },
    {
      "verse": 24,
      "text": "En de zonen van Korach?-\nAsier, Elkana en Aviasaf;\ndat zijn de families van de Korachiet."
    },
    {
      "verse": 25,
      "text": "Elazar, de zoon van Aäron, heeft een uit de dochters van Poetiël zich tot vrouw genomen;\nzij baart hem Pinchas;\ndezen\nzijn de hoofden van de vaders der Levieten naar hun families."
    },
    {
      "verse": 26,
      "text": "Híj is dus Aäron, en Mozes,-\ntot wie de Ene gezegd heeft:\nleidt de zonen Israëls uit het land van Egypte\ntegen hun strijdscharen in!"
    },
    {
      "verse": 27,
      "text": "Zij zijn het\ndie hebben gesproken tot Farao, Egyptes koning,\nom de zonen Israëls uit te leiden uit Egypte,\nhíj, Mozes, en Aäron."
    },
    {
      "verse": 28,
      "text": "Het geschiedt\nop de dag dat de Ene gesproken heeft tot Mozes in het land van Egypte,-"
    },
    {
      "verse": 29,
      "text": "dan spreekt de Ene tot Mozes en zegt:\nik ben het, de Ene !-\nspreek\ntot Farao, Egyptes koning,\nal wat ik nu spreek tot jou!"
    },
    {
      "verse": 30,
      "text": "Dan zegt Mozes tot het aanschijn van de Ene :\nhier!, ik!- een onbesnedene van lippen,\nhóe\nzal Farao naar mij horen!"
    }
  ],
  "translation": "NB"
}