{
  "book": "Exodus",
  "chapter": 9,
  "verses": [
    {
      "verse": 1,
      "text": "Dan zegt de Ene tot Mozes:\nkom binnen bij Farao;\nspreken zul je tot hem:\nzó heeft gezegd de Ene , de God der Hebreeërs:\nzend mijn gemeente heen, dat ze mij dienen!-"
    },
    {
      "verse": 2,
      "text": "want als u weigert om heen te zenden,\nen nog langer u aan hen vergrijpt,"
    },
    {
      "verse": 3,
      "text": "ziehier, de hand van de Ene zal zijn\nop uw levende have te velde,\nop de paarden, op de ezels, op de kamelen,\nop het rundvee en op het wolvee:\neen pest * De Hebreeuwse woorden voor ‘pest’ en ‘woord’ hebben exact dezelfde medeklinkers (dbr). , die zéér zwaar zal zijn;"
    },
    {
      "verse": 4,
      "text": "maar scheiding zal hij maken, de Ene ,\ntussen de levende have van Israël\nen de levende have van Egypte;\ndan sterft van alles van de zonen Israëls geen woord * Zie de vorige noot. !"
    },
    {
      "verse": 5,
      "text": "De Ene stelt een overeenkomst vast, en zegt:\nmórgen\nzal de Ene dit woord * Zie hierboven. dóen op het land!"
    },
    {
      "verse": 6,
      "text": "Dan dóet de Ene dit woord als het morgen wordt,\nen sterft\nheel de levende have van Egypte;\nvan de have van de zonen Israëls is er niet één gestorven!"
    },
    {
      "verse": 7,
      "text": "Farao zendt iemand uit\nen ziedaar\nzelfs niet één is er gestorven van Israëls levende have;\nmaar zwaar blijft het hart van Farao\nen hij heeft de gemeente níet heengezonden."
    },
    {
      "verse": 8,
      "text": "Dan zegt de Ene\ntot Mozes en tot Aäron:\nneemt u vuisten vol\nroet van de oven,\nen laat Mozes het voor Farao’s ogen hemelwaarts strooien;"
    },
    {
      "verse": 9,
      "text": "worden zal dat tot een stofwolk\nover heel het land van Egypte!,\nen worden zal het over mens en dier\ntot een ontsteking, uitbrekend in zweren, op heel het land van Egypte!"
    },
    {
      "verse": 10,
      "text": "Ze némen\nhet roet van de oven,-\nen gaan staan voor het aanschijn van Farao;\ndan strooit Mozes het hemelwaarts;\nhet geschiedt:\nontsteking met zweren,\nuitbrekend\nbij mens en dier."
    },
    {
      "verse": 11,
      "text": "De tekenduiders zijn niet bij machte geweest\nom zich staande te houden voor Mozes’ aanschijn door de verschijning van de ontsteking;\nwant geschied is de ontsteking\nbij de tekenduiders en bij álle Egyptenaren."
    },
    {
      "verse": 12,
      "text": "Maar sterk maakt de Ene Farao’s hart\nen die heeft niet naar hen gehoord;\nzoals de Ene tot Mozes had gesproken."
    },
    {
      "verse": 13,
      "text": "Dan zegt de Ene tot Mozes:\nrecht in de ochtend je schouders\nen posteer je voor Farao’s aanschijn;\nzeggen zul je tot hem:\nzo heeft gezegd de Ene , de God der Hebreeërs:\nzend mijn gemeente heen, dat ze mij dienen!-"
    },
    {
      "verse": 14,
      "text": "want déze keer\nzend ik al mijn plagen tot uw hart,\nover uw dienaars en over uw gemeenschap;\nomwille daarvan dat u erkent\ndat er géén is als ik op al het land;"
    },
    {
      "verse": 15,
      "text": "want reeds heb ik mijn hand uitgezonden\nen u en uw gemeenschap geslagen met de pest * Zie hierboven.\nen bent u al weggevaagd van het land;"
    },
    {
      "verse": 16,
      "text": "en toch,\nomwille hiervan heb ik u staande gehouden:\nom u mijn kracht te laten zien\nen opdat men mijn naam vertelt op al het land;"
    },
    {
      "verse": 17,
      "text": "nóg bent u daar als een dam tegen mijn gemeente,\ndoor hen niet heen te zenden;"
    },
    {
      "verse": 18,
      "text": "ziehier, ik laat morgen om deze tijd neerregenen\neen zeer zware hagel;\nzoals er niet over Egypte geweest is\nvan de dag van zijn grondvesting tot nu;"
    },
    {
      "verse": 19,
      "text": "welnu,\nzend mensen uit, beveilig uw levende have\nen al wat er van u is op het veld;\nalles, mens en dier, dat aangetroffen wordt op het veld\nen niet is verzameld bij het huis,-\ndaalt over hen de hagel neer dan zullen ze sterven;"
    },
    {
      "verse": 20,
      "text": "hij die ontzag heeft voor het woord * Zie hierboven. van de Ene\nonder de dienaars van Farao,\nlaat zijn dienaars en have vluchten naar de huizen;"
    },
    {
      "verse": 21,
      "text": "en wie zijn hart niet richt naar het woord * Zie hierboven. van de Ene\nlaat zijn dienaars en zijn have achter op het veld!"
    },
    {
      "verse": 22,
      "text": "Dan zegt de Ene tot Mozes:\nstrek je hand uit tegen de hemelen,\nen het geschiedt: hagel op alle land van Egypte,-\nover mens en over dier\nen over alle kruid des velds op het land van Egypte!"
    },
    {
      "verse": 23,
      "text": "Dan strekt Mozes die staf van hem uit,\ntegen de hemelen,\nen de Ene\nheeft gegeven: donderstemmen en hagel;\nvuur schiet ter aarde;\nhagel laat hij regenen, de Ene , op het land van Egypte."
    },
    {
      "verse": 24,
      "text": "Het geschiedt: hagel\nen vuur\ndat tussen de hagel door schiet,-\nzeer zwaar,\nzoals niet is voorgekomen in heel het land van Egypte\nsinds het is voorgekomen als een volk."
    },
    {
      "verse": 25,
      "text": "Zo slaat de hagel op heel het land van Egypte\nal wat op het veld is neer,-\nvan mens tot dier;\nalle kruid van het veld heeft de hagel geslagen,\nelke boom op het veld gebroken."
    },
    {
      "verse": 26,
      "text": "Alleen in het land van Gosjen,\ndaar waar de zonen Israëls waren,\nis geen hagel geweest."
    },
    {
      "verse": 27,
      "text": "Dan zendt Farao iemand\nen roept om Mozes en om Aäron,\nen zegt tot hen: ik heb gezondigd, deze keer;\nde Ene is de rechtvaardige,\nen ík en mijn gemeenschap zijn de boosdoeners;"
    },
    {
      "verse": 28,
      "text": "bidt tot de Ene ,-\ntevéél\nis er geweest aan donderstemmen van God en hagel;\nik zal u heenzenden,-\nge zult niet langer stilstaan!"
    },
    {
      "verse": 29,
      "text": "Mozes zegt tot hem:\nzodra ik de stad ben uitgetrokken\nzal ik mijn handpalmen uitspreiden tot de Ene ;\nde donderstemmen zullen ophouden\nen de hagel zal er niet langer wezen,\nopdat u weet\ndat het land is van de Ene ;"
    },
    {
      "verse": 30,
      "text": "en van u en uw dienaren\nweet ik\ndat ge nog geen ontzag hebt\nvoor het aanschijn van de Ene , God!"
    }
  ],
  "translation": "NB"
}