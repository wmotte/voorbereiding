{
  "book": "Exodus",
  "chapter": 14,
  "verses": [
    {
      "verse": 1,
      "text": "Dan richt de Ene het woord tot Mozes\nen zegt:"
    },
    {
      "verse": 2,
      "text": "richt het woord\ntot de zonen Israëls,\ndat ze omkeren,\nen zich legeren voor het aanschijn van de monding van de Chirot,\ntussen Migdal en de zee;\nvoor het aanschijn van Baäl Tsefon,\ndaartegenover moeten jullie je legeren, vlak voor de zee;"
    },
    {
      "verse": 3,
      "text": "Farao zal van de zonen Israëls zeggen:\nverdwaald zijn die op de aarde;\ngesloten heeft zich over hen de woestijn!-"
    },
    {
      "verse": 4,
      "text": "sterk zal ik het hart van Farao maken\nen hij zal ze achternajagen;\nmaar dan zal ik gloriëren, door Farao en door heel zijn legermacht,\nen zullen zij van Egypte weten dat ik ben de Ene !\nZe dóen zo,"
    },
    {
      "verse": 5,
      "text": "en gemeld wordt aan de koning van Egypte\ndat de gemeente gevlucht is;\ndan verandert het hart van Farao en zijn dienaars tegenover de gemeente\nen zeggen ze: wat hebben we eigenlijk gedáán,\ndat we Israël heengezonden hebben uit onze dienst!"
    },
    {
      "verse": 6,
      "text": "Hij spant zijn wagen in;\nzijn manschap heeft hij met zich mee genomen."
    },
    {
      "verse": 7,
      "text": "Hij neemt\nzeshonderd eersteklas wagens,\nja elke wagen van Egypte;\nmet driekampers op elk daarvan!"
    },
    {
      "verse": 8,
      "text": "Sterk maakt de Ene\nhet hart van Farao, Egyptes koning,\nen die jaagt\nachter de zonen Israëls aan;\nterwijl de zonen Israëls\nuittrekken door een hooggeheven hand."
    },
    {
      "verse": 9,
      "text": "Ze jágen, de Egyptenaren, achter hen aan\nen halen hen in als ze daar gelegerd zijn vlak voor de zee,-\nmet z’n allen: paarden, wagens, Farao,\nzijn ruiters, zijn legermacht;\nvlak voor de monding van de Chirot,\nvoor het aanschijn van Baäl Tsefon."
    },
    {
      "verse": 10,
      "text": "Farao is genaderd;\nde zonen Israëls heffen hun ogen op: ziedaar Egypte!, opgebroken hen achterna!,\nen ze worden zéér bevreesd;\nde zonen Israëls schreeuwen het uit tot de Ene ,"
    },
    {
      "verse": 11,
      "text": "en zeggen\ntot Mozes:\nzijn er soms geen graven genoeg in Egypte,\nheb je ons meegenomen om te sterven in de woestijn?-\nwat heb je ons eigenlijk aangedaan\ndat je ons hebt uitgeleid uit Egypte?-"
    },
    {
      "verse": 12,
      "text": "was dit niet het woord\ndat we tot jou hebben gesproken in Egypte toen we zeiden:\nblijf van ons af, laat ons Egypte dienen!-\nwant beter is het ons Egypte te dienen\ndan dat we sterven in de woestijn!"
    },
    {
      "verse": 13,
      "text": "Maar Mozes zegt tot de gemeente:\nvreest niet,\nhoudt stand,-\nziet uit naar de redding door de Ene ,-\ndie hij heden aan u zal doen;\nwant\nzoals ge de Egyptenaren heden hebt gezien\nzult ge er niet aan toevoegen ze nógmaals te zien, tot in eeuwigheid!-"
    },
    {
      "verse": 14,
      "text": "de Ene zal voor u strijden\nen ú hebt te zwijgen!"
    },
    {
      "verse": 15,
      "text": "Dan zegt de Ene tot Mozes:\nwat schreeuw je tot míj!-\nspreek tot de zonen Israëls dat ze moeten opbreken!-"
    },
    {
      "verse": 16,
      "text": "en jijzelf:\nhef je staf omhoog;\nstrek je hand uit over de zee en klief hem;\ndan komen de zonen Israëls\nbeneden door de zee op het droge!-"
    },
    {
      "verse": 17,
      "text": "en ik,\nziedaar, ik versterk het hart van Egypte\nzodat ze hen achterna komen;\ndan zal ik gloriëren, door Farao en heel zijn legermacht,\nzijn wagens en zijn ruiters;"
    },
    {
      "verse": 18,
      "text": "weten zullen ze, de Egyptenaren, dat ik de Ene ben!,\nals ik glorieer door Farao,\nzijn wagens en zijn ruiters!"
    },
    {
      "verse": 19,
      "text": "Dan breekt op:\nde engel Gods\ndie ging voor het aanschijn van Israëls leger,\nen gaat áchter hen mee;\nook breekt op:\nde staande wolk, van voor hun aanschijn,\nen gaat áchter hen staan."
    },
    {
      "verse": 20,
      "text": "Hij komt\ntussen het leger van Egypte\nen het leger van Israël,-\nzo is er de wolk én het duister\nen verlicht hij de nacht;\nde een is de ander niet genaderd, heel de nacht."
    },
    {
      "verse": 21,
      "text": "Dan strekt Mozes zijn hand uit,\nover de zee,\nen de Ene laat de zee leeglopen door een machtige oosterstorm, heel de nacht,\nen hij maakt de zee tot droog land;\nde wateren worden gekloofd."
    },
    {
      "verse": 22,
      "text": "Zo komen de zonen Israëls beneden door de zee op het droge;\nde wateren zijn voor hen een muur,\nrechts van hen en links van hen!"
    },
    {
      "verse": 23,
      "text": "De Egyptenaren jagen hen na en komen hen achterna,-\nelk paard van Farao,\nzijn wagens en zijn ruiters,-\ntot onder in de zee."
    },
    {
      "verse": 24,
      "text": "Het geschiedt in de ochtendwake:\nde Ene richt zich naar Egyptes leger\nin een zuil van vuur en wolken,-\nen maakt een warboel\nvan Egyptes legerkamp."
    },
    {
      "verse": 25,
      "text": "Hij laat het wiel van zijn wagens\nwijken\nen laat hem slechts zwaar vooruitkomen;\ndan zegt Egypte:\nik moet vluchten voor Israëls aanschijn,\nwant de Ene\nvoert voor hen oorlog met Egypte!"
    },
    {
      "verse": 26,
      "text": "De Ene zegt tot Mozes:\nstrek je hand uit over de zee,-\ndan keren de wateren terug over Egypte,\nover zijn wagens en over zijn ruiters!"
    },
    {
      "verse": 27,
      "text": "Mozes strekt zijn hand uit over de zee:\nen de zee keert, tegen de ochtendwending, in zijn stroombed terug,\nterwijl de Egyptenaren vluchten, hem tegemoet;\ndan schudt de Ene Egypte af, midden in de zee."
    },
    {
      "verse": 28,
      "text": "De watermassa’s keren terug\nen overdekken de wagens en de ruiters\nvan heel Farao’s legermacht,-\nallen die hen achternagekomen waren in de zee;\ner restte niemand van hen, tot niet één."
    },
    {
      "verse": 29,
      "text": "En de zonen Israëls zijn\n-onder in de zee-\ngegaan over het dróge!\nDe wateren waren voor hen een muur,\nrechts van hen en links van hen!"
    },
    {
      "verse": 30,
      "text": "Zo redt de Ene op die dag Israël uit de hand van Egypte,\nen ziet Israël Egypte\ndood op de lip van de zee;"
    }
  ],
  "translation": "NB"
}