{
  "book": "Exodus",
  "chapter": 16,
  "verses": [
    {
      "verse": 1,
      "text": "Ze breken op van Eliem\nen komen aan, heel de samenkomst van de zonen Israëls, in de woestijn van Sien,\ndie tussen Eliem en de Sinaï ligt;\ndat is op de vijftiende dag van de tweede nieuwemaan,\nsinds hun uittocht uit het land van Egypte."
    },
    {
      "verse": 2,
      "text": "Ze morren, heel de samenkomst van de zonen Israëls, over Mozes en Aäron, daar in de woestijn."
    },
    {
      "verse": 3,
      "text": "Ze zeggen tot hen, de zonen Israëls:\nwie geeft het ons alsnog: dat we door de hand van de Ene waren gestorven in het land van Egypte!,\ntoen we bij de vleespot zaten,\ntoen we brood konden eten tot verzadiging;\nwant jullie hebben ons uitgeleid naar deze woestijn\nom heel deze vergadering te laten doodgaan van honger!"
    },
    {
      "verse": 4,
      "text": "Dan zegt de Ene tot Mozes:\nzie, ik laat voor u brood uit de hemelen regenen;\nde gemeente zal erop uitgaan en vergaren het afgesprokene * Letterlijk: woord, ook te lezen als: de benodigde hoeveelheid. voor een dag op zijn dag,\nzodat ik hem kan beproeven of hij wandelt in mijn onderricht of niet!-"
    },
    {
      "verse": 5,
      "text": "zijn zal het op de zesde dag,-\nals ze hebben vastgesteld waarmee ze zijn binnengekomen,\nzal het tweemaal zoveel zijn\nals wat ze vergaren dag-aan-dag!"
    },
    {
      "verse": 6,
      "text": "Dan zegt Mozes -en Aäron-\ntot alle zonen Israëls:\neen avond\nen ge zult weten\ndat de Ene u heeft uitgeleid uit het land van Egypte,"
    },
    {
      "verse": 7,
      "text": "en een ochtend\nen ge zult zien de glorie van de Ene ,-\ndaar hij het gehoord heeft: uw morren over de Ene ;\nen wat zijn wíj\ndat ge mort over ons?"
    },
    {
      "verse": 8,
      "text": "Mozes zegt:\nals de Ene u in de avond vlees te eten geeft\nen in de ochtend brood tot verzadiging,\ndaar de Ene uw gemor heeft gehoord,\nwaarmee ge over hem hebt gemord:\nwat zijn wíj?-\nniet over ons mort ge, maar over de Ene !"
    },
    {
      "verse": 9,
      "text": "Mozes zegt tot Aäron:\nzeg\ntot heel de samenkomst van de zonen Israëls:\nnadert tot het aanschijn van de Ene ,\nwant gehoord heeft hij\nuw gemor!"
    },
    {
      "verse": 10,
      "text": "Dan geschiedt het:\nterwijl Aäron heel de samenkomst van de zonen Israëls toespreekt\nwenden ze zich naar de woestijn,\nen zie, de glorie van de Ene\nis zichtbaar geworden in de wolk."
    },
    {
      "verse": 11,
      "text": "De Ene spreekt tot Mozes en zegt:"
    },
    {
      "verse": 12,
      "text": "gehóórd heb ik\nhet gemor\nvan de zonen Israëls;\nspreek hen toe en zeg:\ntussen de avonden * Tussen het begin van de schemering en het totale donker. eet ge vlees\nen in de ochtend wordt ge verzadigd met brood;\nweten zult ge\ndat ik, de Ene , uw God ben!"
    },
    {
      "verse": 13,
      "text": "Het geschiedt in de avond:\nde kwakkel komt opzetten,\nen overdekt de legerplaats;\nin de ochtend\nis er een laag van dauw geweest\nrondom de legerplaats."
    },
    {
      "verse": 14,
      "text": "De laag van dauw trekt op;\nen zie,\nop het aanschijn van de woestijn ligt een dunne laag, schilferachtig,\ndun als de rijp op de aarde."
    },
    {
      "verse": 15,
      "text": "Dat zien de zonen Israëls\nen ze zeggen, elk tot zijn broeder: mán hoe! ,- ‘mánna’ is dat!,\nwant ze wisten niet má hoe ,- wát het was.\nMozes zegt tot hen:\ndat is het brood\ndat de Ene aan u als eten heeft gegeven;"
    },
    {
      "verse": 16,
      "text": "dit is het woord dat de Ene heeft geboden:\nvergaart daarvan\nper man voor de mond waarmee hij eet;\neen omer per schedel,\nnaar het getal van uw zielen,\nper man voor wie er in zijn tent zijn, zult ge nemen!"
    },
    {
      "verse": 17,
      "text": "Ze dóen zo, de zonen Israëls;\nze vergaren,\nde een veel, de ander weinig."
    },
    {
      "verse": 18,
      "text": "Ze meten het met de omer :\ndie veel had heeft niets óvergehouden,\ndie weinig had ontbrak het aan niets;\nper man naar wat zijn mond at hebben ze vergaard."
    },
    {
      "verse": 19,
      "text": "Mozes zegt tot hen:\nniemand\nmag ervan overlaten tot ’s ochtends!"
    },
    {
      "verse": 20,
      "text": "Maar ze hebben niet naar Mozes gehoord;\nenkele mannen laten ervan over tot ’s ochtends,\nen het bederft, maden erin!, en stinkt;\nwoedend is Mozes op hen!"
    },
    {
      "verse": 21,
      "text": "Ze vergaren het ochtend na ochtend,\nper man naar wat zijn mond eet;\nwerd de zon heet dan smolt het."
    },
    {
      "verse": 22,
      "text": "Het geschiedt op de zesde dag:\ndubbel brood hebben ze vergaard,\nhet dubbele van de omer voor een ieder;\nalle verhevenen van de samenkomst komen\nen melden het aan Mozes."
    },
    {
      "verse": 23,
      "text": "Die zegt tot hen:\ndát is wat de Ene heeft gesproken:\neen rustfeest, een heilige rustdag voor de Ene is het morgen;\nwat ge bakken wilt, bakt het,\nwat ge koken wilt, kookt dat,\nen al wat er overblijft\nlaat ge voor u liggen om te bewaren tot de ochtend."
    },
    {
      "verse": 24,
      "text": "Ze laten het liggen tot de ochtend,\nzoals Mozes heeft geboden;\nhet is niet gaan stinken\nen er is geen bederf in geweest."
    },
    {
      "verse": 25,
      "text": "Dan zegt Mozes: eet het vandáág,\nwant rustdag is het vandaag voor de Ene ;\nvandaag\nvindt ge niets op het veld;"
    },
    {
      "verse": 26,
      "text": "zes dagen kunt ge het vergaren\nmaar op de zevende dag, rustdag, zal het er niet wezen!"
    },
    {
      "verse": 27,
      "text": "En het geschiedt op de zevende dag:\ner zijn er van de gemeente op uitgetrokken om te vergaren,-\nmaar die hebben niets gevonden."
    },
    {
      "verse": 28,
      "text": "Dan zegt de Ene tot Mozes:\ntot wanneer weigert ge\nmijn geboden en mijn onderrichtingen te bewaken?-"
    },
    {
      "verse": 29,
      "text": "ziet in\ndat de Ene\nu de rustdag heeft gegeven;\ndaarom is hij het ook die u op de zesde dag brood voor twee dagen geeft;\nblijft zitten, ieder op zijn plek;\nlaat niemand wegtrekken van zijn plaats op de zevende dag."
    },
    {
      "verse": 30,
      "text": "Dan houden ze rust, de gemeente, op de zevende dag."
    }
  ],
  "translation": "NB"
}