{
  "book": "Exodus",
  "chapter": 28,
  "verses": [
    {
      "verse": 1,
      "text": "En jij,\nlaat je broer Aäron\nen zijn zonen met hem\nvan onder de zonen Israëls\ntot jou naderen om hem priester te maken voor mij:\nAäron\nen Nadav, Avihoe, Elazar en Itamar, de zonen van Aäron."
    },
    {
      "verse": 2,
      "text": "Maken zul je voor Aäron, je broeder, heiligdomsgewaden\ntot glorie en tot luister."
    },
    {
      "verse": 3,
      "text": "En jij\nzult spreken tot alle wijzen van hart,\ndie ik vervuld heb met een geest van wijsheid,\ndat ze Aärons gewaden zullen maken,\nom hem te heiligen, om hem priester te wijden voor mij."
    },
    {
      "verse": 4,
      "text": "En dit zijn de gewaden die ze zullen maken:\neen borstschild, een efod en een overkleed,\neen versierde mantel, een tulband en een gordel;\nmaken zullen ze heiligdomsgewaden voor Aäron, je broeder, en voor zijn zonen, om hem priester te wijden voor mij."
    },
    {
      "verse": 5,
      "text": "Zíj zullen ook het goud aannemen,\nde azuurslak en de purper,-\nde scharlaken karmozijnworm en het doek."
    },
    {
      "verse": 6,
      "text": "Maken zullen ze de efod,\nvan goud, azuur, purper, scharlaken karmozijn en getwijnd doek,- maaksel van een kunstenaar."
    },
    {
      "verse": 7,
      "text": "Een tweetal schouderstukken, daarmee verbonden,\nmoet daarbij zijn op zijn twee uiteinden,- ermee verbonden."
    },
    {
      "verse": 8,
      "text": "De kunstige gordel van zijn efod die over hem hangt\nzal, zoals hij gemaakt wordt, er een geheel mee zijn:\ngoud,\nazuur, purper, scharlaken karmozijn en getwijnd doek."
    },
    {
      "verse": 9,
      "text": "Nemen zul je\nde twee berilstenen\nen in hen snijden\nde namen van de zonen Israëls."
    },
    {
      "verse": 10,
      "text": "Zes van hun namen,\nop de ene steen,\nen de namen\nvan de zes die zijn overgebleven op de tweede steen, naar hun geboorten."
    },
    {
      "verse": 11,
      "text": "Als maaksel van een graveur\nvan gesteente,\nmet insnijdingen van een zegelring\nzul je de twee stenen insnijden\nmet de namen van de zonen Israëls;\nomvat door kassen van goud zul je ze maken."
    },
    {
      "verse": 12,
      "text": "Zetten zul je\nde twee stenen\nop de schouderstukken van de efod,-\ngedenkstenen voor de zonen Israëls;\ndragen zal Aäron hun namen voor het aanschijn van de Ene op zijn twee schouders, tot gedachtenis!"
    },
    {
      "verse": 13,
      "text": "Maken zul je kassen van goud,"
    },
    {
      "verse": 14,
      "text": "en twee kettingen van zuiver goud;\nineengedraaid zul je ze maken, maaksel van een vlechter;\nplaatsgeven zul je de gevlochten ketttingen op de kassen."
    },
    {
      "verse": 15,
      "text": "En maken zul je een borstschild voor rechtspraak, zoals een kunstenaar het maakt,-\nzoals een efod is gemaakt zul je het maken;\nvan goud, azuur, purper, scharlaken karmozijn en getwijnd doek zul je het maken."
    },
    {
      "verse": 16,
      "text": "Een vierkant moet het worden, dubbelgevouwen;\neen handbreed zijn lengte en een handbreed zijn breedte."
    },
    {
      "verse": 17,
      "text": "Opvullen zul je het met een vulwerk van gesteente,\nvier rijen gesteente;\neen rij\n– bloedrode – robijn, topaas en emerald,-\nals de eerste rij."
    },
    {
      "verse": 18,
      "text": "De tweede rij:\nsmaragd, saffier en diamant."
    },
    {
      "verse": 19,
      "text": "De derde rij:\nopaal, agaat en amethist."
    },
    {
      "verse": 20,
      "text": "De vierde rij:\nturkoois, beril en jaspis;\nkassen van goud moeten er zijn als ze worden ingevuld."
    },
    {
      "verse": 21,
      "text": "De stenen zullen er zijn bij de namen van de zonen Israëls, twaalf stuks, bij hun namen;\ninsnijdingen van een zegelring per man bij zijn naam\nzullen er zijn\nvoor twaalfmaal een stam."
    },
    {
      "verse": 22,
      "text": "Maken zul je, aan het borstschild vast, ineengedraaide kettinkjes, zoals een vlechter maakt,-\nvan zuiver goud."
    },
    {
      "verse": 23,
      "text": "En maken zul je, aan het borstschild vast,\ntwee ringen van goud;\nplaatsgeven zul je\nde twee ringen\nop de twee uiteinden van het borstschild."
    },
    {
      "verse": 24,
      "text": "Plaatsgeven zul je\nde twee vlechtsnoeren van goud\nop de twee ringen,-\naan de uiteinden van het borstschild."
    },
    {
      "verse": 25,
      "text": "De twee uiteinden van de twee vlechtsnoeren\ngeef je plaats op de twee kassen;\nplaatsgeven zul je ze op de schouderstukken van de efod, aan de voorkant van zijn aanschijn."
    },
    {
      "verse": 26,
      "text": "Maken zul je twee ringen van goud\nen ze zetten\nop de twee uiteinden van het borstschild,-\nop de lip daarvan\ndie tegen de efod aan ligt, aan de binnenkant."
    },
    {
      "verse": 27,
      "text": "En maken zul je\ntwee ringen van goud\nen die een plaats geven\nop de twee schouders van de efod van onderen aan de voorkant van zijn aanschijn,\nnaast zijn samenvoeging,\nboven aan\nhet kunstwerk van de efod."
    },
    {
      "verse": 28,
      "text": "Rijgen zullen ze het borstschild door zijn ringen\naan de ringen van de efod, met een azuren snoer,\nzodat het boven het kunstwerk van de efod is\nen het borstschild niet losraakt\nvan op de efod."
    },
    {
      "verse": 29,
      "text": "Dragen zal Aäron de namen van de zonen Israëls in het borstschild van de rechtspraak op zijn hart, als hij komt in het heiligdom,\ntot gedachtenis voor het aanschijn van de Ene , altijd."
    },
    {
      "verse": 30,
      "text": "Plaatsgeven zul je\naan het borstschild voor de rechtspraak:\nde oeriem en de toemiem ;\nwezen zullen die op Aärons hart\nals hij komt voor het aanschijn van de Ene ;\ndragen zal Aäron het recht van de zonen Israëls op zijn hart voor het aanschijn van de Ene , altijd."
    }
  ],
  "translation": "NB"
}