{
  "book": "Exodus",
  "chapter": 30,
  "verses": [
    {
      "verse": 1,
      "text": "Maken zul je een altaar\nvoor het roken van wierook;\nvan acaciastammen zul je het maken."
    },
    {
      "verse": 2,
      "text": "Een el zijn lengte, een el zijn breedte, vierkant zal het worden,\nen een dubbel-el zijn opstand;\nuit één stuk ermee zijn horens."
    },
    {
      "verse": 3,
      "text": "Overtrekken zul je het met zuiver goud:\nz’n dak, z’n wanden rondom en zijn horens;\neen omlijsting van goud zul je eraan maken, rondom."
    },
    {
      "verse": 4,
      "text": "Twee ringen van goud zul je eraan maken, onderaan zijn omlijsting,\naan zijn twee zijden\nzul je die maken, op zijn twee flanken;\nworden zal dat tot hulzen voor stangen\nom het daarmee te dragen."
    },
    {
      "verse": 5,
      "text": "Maken zul je de stangen van acaciastammen;\novertrekken zul je ze met goud."
    },
    {
      "verse": 6,
      "text": "Plaatsgeven zul je het voor het aanschijn van de voorhang\ndie hangt pal voor de ark met de overeenkomst,-\nvoor het aanschijn van het verzoendeksel\nop de overeenkomst,\ndaar waar ik met jou zal samenkomen."
    },
    {
      "verse": 7,
      "text": "Doen roken zal Aäron daarop wierook van geurige kruiden,-\nochtend na ochtend\nals hij de lampen in orde maakt zal hij daarmee wieroken."
    },
    {
      "verse": 8,
      "text": "En als Aäron in de avonduren de lampen opsteekt zal hij daarmee wieroken,\neen altijddurend rookoffer voor het aanschijn van de Ene voor uw generaties."
    },
    {
      "verse": 9,
      "text": "Er mogen daarop geen vreemde wierook of opgangsgave of broodgift opstijgen;\nen een plengoffer\nzult ge dáárop niet plengen."
    },
    {
      "verse": 10,
      "text": "Verzoening zal Aäron vragen over z’n horens\neenmaal in het jaar;\nmet iets van het bloed\nvan de ontzondigingsgave voor de verzoeningen\nzal hij eenmaal in het jaar daarover verzoening vragen\nvoor uw generaties,\neen heiligdom van heiliging is het voor de Ene !"
    },
    {
      "verse": 11,
      "text": "Dan spreekt de Ene tot Mozes en zegt:"
    },
    {
      "verse": 12,
      "text": "stel, je neemt\nhet hoofdenbestand van de zonen Israëls op\nal naar ze aangesteld worden:\ngeven zal ieder een verzoening voor zijn ziel aan de Ene wanneer men hen aanstelt;\ndan zal er bij hen geen plaag komen wanneer men hen aanstelt;"
    },
    {
      "verse": 13,
      "text": "dit zullen ze geven,\nal wie overgaat naar de aangestelden:\nde helft van de sikkel, in de sikkel van het heiligdom;\n-twintig gera de sikkel-\nde helft van deze sikkel\nals heffing voor de Ene ."
    },
    {
      "verse": 14,
      "text": "Al wie\novergaat naar de aangestelden,\nvan twintig jaar oud en daarboven, zal de heffing voor de Ene geven."
    },
    {
      "verse": 15,
      "text": "De rijke zal niet meer\nen de arme niet minder doen\ndan de helft van de sikkel;\nom de heffing voor de Ene te geven,\nom verzoening te vragen over uw zielen."
    },
    {
      "verse": 16,
      "text": "Aannemen zul je\nhet geld voor de verzoeningen\nvan de zonen Israëls\nen het uitgeven\nvoor het dienstwerk in de tent van samenkomst:\nwezen zal het voor de zonen Israëls tot gedachtenis voor het aanschijn van de Ene ,\nom verzoening te vragen over uw zielen!"
    },
    {
      "verse": 17,
      "text": "Dan spreekt de Ene tot Mozes en zegt:"
    },
    {
      "verse": 18,
      "text": "maken zul je een bekken van koper met daarbij een onderstel van koper voor de wassing;\nplaatsgeven zul je dat\ntussen de tent van samenkomst en het altaar,\nen geven zul je daarin: water."
    },
    {
      "verse": 19,
      "text": "Wassen zullen Aäron en zijn zonen met water daaruit\nhun handen en hun voeten."
    },
    {
      "verse": 20,
      "text": "Als ze binnenkomen\nin de tent van samenkomst, wassen ze zich met het water, willen ze niet sterven;\nof als ze nadertreden tot het altaar voor de eredienst\nom een vuuroffer te laten roken voor de Ene ."
    },
    {
      "verse": 21,
      "text": "Wassen zullen ze hun handen en hun voeten, willen ze niet sterven;\nwezen zal dat voor hen een inzetting van eeuwig, voor hem en voor zijn zaad, voor al hun generaties!"
    },
    {
      "verse": 22,
      "text": "Dan spreekt de Ene tot Mozes en zegt:"
    },
    {
      "verse": 23,
      "text": "jij, neem je\nbalsems-van-de-bovenste-plank;\nvloeiende mirre: vijfmaal honderd delen,\nkaneel-balsem: de helft daarvan,-\nvijftig en dubbelhonderd;\nriet-balsem: vijftig en dubbelhonderd delen;"
    },
    {
      "verse": 24,
      "text": "tijm:\nvijfhonderd delen in de sikkel van het heiligdom;\nen gestoten olie: een hien."
    },
    {
      "verse": 25,
      "text": "Maken zul je daarvan\nzalvingsolie voor heiliging,\neen geur uit de geurwinkel, zoals een geurmenger die maakt;\nzalvingsolie voor heiliging zal het wezen."
    },
    {
      "verse": 26,
      "text": "Zalven zul je daarmee de tent van samenkomst,\nde ark met de overeenkomst;"
    },
    {
      "verse": 27,
      "text": "de tafel en al zijn gerei, de kandelaar en haar gerei; het altaar voor de wierook;"
    },
    {
      "verse": 28,
      "text": "het altaar voor de opgangsgave en al zijn gerei;\nhet bekken en zijn onderstel."
    },
    {
      "verse": 29,
      "text": "Heiligen zul je die\nen wezen zullen ze een heiligdom van heiliging;\nal wie ze aanraakt wordt geheiligd."
    },
    {
      "verse": 30,
      "text": "Ook Aäron en zijn zonen zul je zalven;\nheiligen zul je hen om priester te zijn voor mij."
    }
  ],
  "translation": "NB"
}