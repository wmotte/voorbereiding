{
  "book": "Exodus",
  "chapter": 32,
  "verses": [
    {
      "verse": 1,
      "text": "Als de gemeente ziet\ndat Mozes talmt\nom af te dalen van de berg,\nvergadert de gemeente zich tegen Aäron\nen zeggen ze tot hem: sta op, maak voor ons goden\ndie voor ons aanschijn uit gaan;\nwant hij, die man Mozes,\ndie ons heeft doen opklimmen uit het land van Egypte,-\nwe weten niet wat hem is geschied!"
    },
    {
      "verse": 2,
      "text": "Dan zegt Aäron tot hen:\nmaakt los de slavenringen van goud\naan de oren van uw vrouwen,\nuw zonen en dochters,-\nen laat ze komen tot mij!"
    },
    {
      "verse": 3,
      "text": "Dan maken ze, heel de gemeente,\nde slavenringen van goud aan hun oren los,-\nen komen er mee tot Aäron."
    },
    {
      "verse": 4,
      "text": "Die neemt het uit hun hand aan,\ngeeft het vorm met een beitel\nen maakt het tot een stierkalf van gietwerk;\ndan zeggen ze:\ndit zijn je Goden, Israël,\ndie je hebben doen opklimmen uit het land van Egypte!"
    },
    {
      "verse": 5,
      "text": "Aäron ziet het,-\nen bouwt een altaar voor ‘zijn’ aanschijn;\nAäron roept en zegt:\nfeest voor de Ene is het morgen!"
    },
    {
      "verse": 6,
      "text": "Ze rechten hun schouders de volgende morgen,\ndoen opgangsgaven opgaan en\nvredesgaven nadertreden;\ndan gaat de gemeente zitten om te eten en te drinken,\nen staan ze op om te stoeien…"
    },
    {
      "verse": 7,
      "text": "De Ene spreekt tot Mozes:\nga, daal af!-\nwant die gemeente van jou heeft het verdorven,\ndie jij hebt doen opklimmen uit het land van Egypte;"
    },
    {
      "verse": 8,
      "text": "afgeweken zijn ze, met haast,\nvan de weg die ik hun heb geboden,-\ngemaakt hebben ze zich\neen stierkalf van gietwerk;\nze buigen zich daarvoor, ze offeren daaraan\nen zeggen:\ndit zijn je Goden, Israël,\ndie je hebben doen opklimmen uit het land van Egypte!"
    },
    {
      "verse": 9,
      "text": "Dan zegt de Ene tot Mozes:\ngezien heb ik deze gemeente\nen ziehier, een gemeente hard van nek is het!-"
    },
    {
      "verse": 10,
      "text": "welnu, laat me met rust,\ndan kan mijn toorn tegen hen losbranden en zal ik hen verteren;\nen jou maak ik tot een groot volk!"
    },
    {
      "verse": 11,
      "text": "Dan zoekt Mozes de zachtheid\nvan het aanschijn van de Ene , zijn God;\nhij zegt:\nwaarom, Ene , zou uw toorn losbranden tegen uw gemeente\ndie gij hebt uitgeleid uit het land van Egypte\nmet grote kracht en sterke hand?-"
    },
    {
      "verse": 12,
      "text": "waarom zouden de Egyptenaren zeggen wat ze gaan zeggen:\nmet kwade opzet heeft hij hen uitgeleid, om hen te vermoorden\nin de bergen,\nom een eind aan hen te maken\nop het aanschijn van de – rode – grond!-\nkeer u af van het branden van uw toorn\nen heb berouw over het kwaad voor uw gemeente!-"
    },
    {
      "verse": 13,
      "text": "gedenk toch\nAbraham, Isaak en Israël, uw dienaars,\naan wie ge hebt gezworen\nbij uzelf\nen tot wie ge hebt gesproken:\ntalrijk maken zal ik jullie zaad\nals de sterren des hemels;\nen heel dit land waarvan ik heb gezegd\n‘ik geef het aan uw zaad’\nzullen ze geschonken krijgen voor eeuwig!"
    },
    {
      "verse": 14,
      "text": "Dan krijgt hij berouw, de Ene ,\nover het kwaad\ndat hij heeft uitgesproken om zijn gemeente aan te doen."
    },
    {
      "verse": 15,
      "text": "Mozes wendt zich om en daalt af van de berg\nmet de twee platen van de overeenkomst in zijn hand;\nplaten\nbeschreven aan hun beide kanten,-\naan de ene kant en de andere zijn zij beschreven."
    },
    {
      "verse": 16,
      "text": "De platen,\nmaaksel van God zijn die;\nen het schrift,\nhandschrift van God is dat,\ngegrift op de platen."
    },
    {
      "verse": 17,
      "text": "Dan hoort Jozua het stemgeluid van de gemeente met zijn gejoel,\nen hij zegt tot Mozes:\neen geluid van oorlog in de legerplaats!"
    },
    {
      "verse": 18,
      "text": "Die zegt:\ngeen geluid van beurtzangen bij overwinning,\ngeen geluid van beurtzangen bij nederlaag;\nmaar geluid van beurtzangen\nhoor ik wel!"
    },
    {
      "verse": 19,
      "text": "Het geschiedt:\nzodra hij is genaderd tot de legerplaats\nen het stierkalf ziet, en reidansen,\nontbrandt de toorn van Mozes;\nhij smijt de platen uit zijn hand\nen verbrijzelt ze, daar onderaan de berg."
    },
    {
      "verse": 20,
      "text": "Hij neemt\nhet stierkalf\ndat ze gemaakt hebben op, en verbrandt het in het vuur;\nhij vermaalt het tot dun stof,\nhij verstrooit het op het aanschijn van het water\nen laat dan de zonen Israëls ervan drinken."
    },
    {
      "verse": 21,
      "text": "Mozes zegt tot Aäron:\nwat heeft deze gemeente je gedaan\ndat je daarover grote zonde hebt laten komen?"
    },
    {
      "verse": 22,
      "text": "Aäron zegt:\nniet ontbrande de toorn van mijn heer;\nzelf weet je van de gemeente\ndat die in kwaad (verstrikt) is."
    },
    {
      "verse": 23,
      "text": "Ze zeiden tot mij:\nmaak voor ons goden\ndie voor ons aanschijn uit gaan!-\nwant hij, die man Mozes,\ndie ons heeft doen opklimmen uit het land van Egypte,\nwe weten niet wat hem is geschied!-"
    },
    {
      "verse": 24,
      "text": "ik zei tot hen: wie heeft er goud?-\nze hebben er zich van ontdaan en gaven het aan mij;\nik wierp het in het vuur,\nen uitgetogen is dit stierkalf!"
    },
    {
      "verse": 25,
      "text": "Mozes ziet de gemeente aan:\nja, teugelloos is die!,\nomdat Aäron hem de vrije teugel heeft gelaten\ntot leedvermaak bij hun tegenstanders."
    },
    {
      "verse": 26,
      "text": "Mozes stelt zich op in de poort van de legerplaats\nen zegt:\nwie voor de Ene is: naar mij toe!\nDan verzamelen zich bij hem alle zonen Levi."
    },
    {
      "verse": 27,
      "text": "Hij zegt tot hen:\nzó heeft gezegd de Ene , Israëls God:\ndoen jullie ieder zijn zwaard aan zijn heup;\nsteekt over en keert om van poort tot poort in de legerplaats,\nen brengt om: een man zijn broeder, een man zijn makker\nen een man zij naaste!"
    },
    {
      "verse": 28,
      "text": "De zonen Levi doen naar het woord van Mozes;\ner valt uit de gemeente op die dag\nzo’n drieduizend man."
    },
    {
      "verse": 29,
      "text": "Dan zegt Mozes:\nvult heden uw hand voor de Ene !,\nja een man tegen zijn zoon en tegen zijn broeder,-\nom heden een zegen over u te geven!"
    },
    {
      "verse": 30,
      "text": "Het geschiedt de volgende morgen\ndat Mozes tot de gemeente zegt:\ngíj hebt gezondigd met grote zonde;\nnú zal ik opklimmen tot de Ene :\nmisschien krijg ik verzoening voor uw zonde!"
    }
  ],
  "translation": "NB"
}