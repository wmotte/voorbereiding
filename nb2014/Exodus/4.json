{
  "book": "Exodus",
  "chapter": 4,
  "verses": [
    {
      "verse": 1,
      "text": "Dan antwoordt Mozes en zegt:\nziehier, míj zullen ze niet geloven\nen naar míjn stem niet horen;\nwant zeggen zullen ze:\nnóóit heeft hij zich laten zien aan jou, Die-er-zal-zijn !"
    },
    {
      "verse": 2,
      "text": "Dan zegt tot hem Die-er-zal-zijn : wát is dat in je hand?-\nhij zegt: een staf!"
    },
    {
      "verse": 3,
      "text": "Hij zegt: zend hem ter aarde!\nHij zendt hem ter aarde en hij wordt tot een slang,\nen Mozes vlucht voor zijn verschijning."
    },
    {
      "verse": 4,
      "text": "Dan zegt Die-er-zal-zijn tot Mozes:\nzend je hand uit\nen grijp hem bij z’n staart!\nHij zendt zijn hand uit, en hij verstokt daarin\nen wordt weer tot staf in zijn handpalm,-"
    },
    {
      "verse": 5,
      "text": "‘opdat ze zullen gaan vertrouwen dat zich aan jou heeft laten zien Die-er-zal-zijn , de God van hun vaderen,-\nGod van Abraham, God van Isaak en God van Jakob!’"
    },
    {
      "verse": 6,
      "text": "Ook zegt Die-er-zal-zijn hem nog:\nlaat toch je hand komen in je boezem!-\nhij laat zijn hand komen in zijn boezem;\nhij haalt haar eruit:\nziedaar, zijn hand is Egyptisch ziek, als sneeuw!"
    },
    {
      "verse": 7,
      "text": "Hij zegt:\nlaat je hand terúgkeren in je boezem!\nHij laat zijn hand terugkeren in zijn boezem;\nhij haalt haar uit zijn boezem en\nziedaar, zij keert terug als vlees van hemzelf!"
    },
    {
      "verse": 8,
      "text": "Het zal zo zijn: als ze jóu niet geloven\nen niet horen\nnaar de stem van het eerste teken,\nzullen ze hun geloof geven\naan de stem van het laatste teken;"
    },
    {
      "verse": 9,
      "text": "en het zal zijn:\nals ze zelfs geen geloof hebben\nin deze twéé tekens\nen niet horen naar jouw stem,\ndan zul je nemen van het water van de Stroom\nen uitgieten op het droge;\nen wezen zullen de wateren die je neemt uit de Stroom,\nwezen zullen ze op het droge tot bloed!"
    },
    {
      "verse": 10,
      "text": "Dan zegt Mozes tot Die-er-zal-zijn :\nik bid u, mijn Heer,-\ngeen man van woorden ben ik,\nnoch sinds gisteren, noch sinds eergisteren,\nzelfs niet sinds u het woord richtte tot uw dienaar;\nnee, zwaar van mond en zwaar van tong ben ik!"
    },
    {
      "verse": 11,
      "text": "wie heeft er een mond gezet\naan de – rode – mens,\nof wíe maakt stom\nof doof\nof helderziend of blind?-\nniet ik, Die-er-zal-zijn ?-"
    },
    {
      "verse": 12,
      "text": "welnu, gá!\nIk zal zijn met je mond\nen je leren wat je zult verwoorden!"
    },
    {
      "verse": 13,
      "text": "Maar hij zegt: ik bid u, mijn Heer:\nzend toch wie uw hand zal zenden!"
    },
    {
      "verse": 14,
      "text": "Dan ontbrandt de toorn van Die-er-zal-zijn tegen Mozes\nen zegt hij: is Aäron niet je broeder, de Leviet?-\nik wéét\ndat hij met zijn woord het woord zal doen, hij wél!,\nen ook: ziedaar, hij trekt uit om jou te ontmoeten,\nhij ziet jou en is van harte verheugd;"
    },
    {
      "verse": 15,
      "text": "je zult het woord tot hem richten\nen hem de woorden in de mond leggen;\nen ík,\nIk-zal-zijn , met jouw mond en met zijn mond,\nen jullie leren\nwat jullie moeten doen!-"
    },
    {
      "verse": 16,
      "text": "heeft híj voor jou het woord gericht tot de gemeente,-\ndan zal het zó zijn: híj zal jou zijn tot mond\nen jij zult hem zijn tot God!-"
    },
    {
      "verse": 17,
      "text": "en deze staf neem je in je hand:\ndaarmee doe je de tekenen!"
    },
    {
      "verse": 18,
      "text": "Mozes gáát en keert terug tot Jeter, zijn schoonvader;\nhij zegt tot hem: ik moet gaan\nen terugkeren naar mijn broeders in Egypte,-\nen zien of ze nog leven!\nJitro zegt tot Mozes: gá tot vrede!"
    },
    {
      "verse": 19,
      "text": "Dan zegt de Ene tot Mozes in Midjan:\ngá, keer terug naar Egypte;\nwant gestorven zijn al de mannen\ndie jouw ziel hebben gezocht!"
    },
    {
      "verse": 20,
      "text": "Mozes neemt zijn vrouw en zijn zonen,\nlaat hén rijden op de ezel\nen keert terug naar het land van Egypte;\nen Mozes neemt de staf van God in zijn hand."
    },
    {
      "verse": 21,
      "text": "Dan zegt de Ene\ntot Mozes:\nnu je bent gegáán om terug te keren naar Egypte,-\nzie toe:\nalle wonderen die ik in jouw hand gelegd heb\nzul je doen voor het aanschijn van Farao;\nmaar ík zal zijn hart sterk laten\nen hij zal de gemeente niet heenzenden;"
    },
    {
      "verse": 22,
      "text": "zeggen zul je dan tot Farao:\nzó heeft gezegd de Ene :\nmijn zoon, mijn eersteling is Israël!-"
    },
    {
      "verse": 23,
      "text": "ik zeg tot u:\nzend mijn zoon heen, dat hij mij kan dienen,\nen weiger je hem heen te zenden:\nziehier, dan vermoord ík\njóuw zoon, jóuw eersteling!"
    },
    {
      "verse": 24,
      "text": "Het geschiedt onderweg, in het nachtverblijf,\ndat hem treft de Ene\nen hem zoekt te doden."
    },
    {
      "verse": 25,
      "text": "Dan neemt Tsipora een stuk rots,\nsnijdt de voorhuid van haar zoon af\nen beroert daarmee zijn voeten;\nwant, zegt ze,\neen bloedbruidegom ben jij voor mij!"
    },
    {
      "verse": 26,
      "text": "Hij zinkt neer, bij hem vandaan;\ntoen heeft ze gezegd:\n‘een bloedbruidegom’, vanwege de besnijdenissen."
    },
    {
      "verse": 27,
      "text": "Dan zegt de Ene tot Aäron:\nga heen, Mozes tegemoet, naar de woestijn!\nHij gaat heen;\nhij treft hem op de berg Gods en kust hem."
    },
    {
      "verse": 28,
      "text": "Mozes meldt aan Aäron\nalle woorden van de Ene , waarmee hij hem heeft uitgezonden\nen alle tekenen die hij hem heeft geboden."
    },
    {
      "verse": 29,
      "text": "Dan gáát Mozes, en Aäron ook;\nze verzamelen\nalle oudsten van de zonen Israëls."
    },
    {
      "verse": 30,
      "text": "Aäron verwoordt\nal de woorden\nwaarmee de Ene tot Mozes heeft gesproken\nen hij doet de tekenen voor de ogen van de gemeente."
    }
  ],
  "translation": "NB"
}