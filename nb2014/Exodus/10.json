{
  "book": "Exodus",
  "chapter": 10,
  "verses": [
    {
      "verse": 1,
      "text": "Dan zegt de Ene tot Mozes:\nkom binnen bij Farao;\nwant ík heb\nzijn hart en het hart van zijn dienaren zwaar gemaakt\nmet het doel\ndeze tekenen van mij in zijn kring te stellen,"
    },
    {
      "verse": 2,
      "text": "en met het doel\ndat je vertelt in de oren van je zoon en je zoons zoon\nwat ik in Egypte heb aangericht,-\nén mijn tekenen die ik onder hen heb gesteld;\nweten zult ge dat ik ben de Ene !"
    },
    {
      "verse": 3,
      "text": "Dan komt Mozes -met Aäron- bij Farao binnen\nen zeggen ze tot hem:\nzo heeft gezegd de Ene , de God der Hebreeërs:\ntot wanneer blijft u weigeren\nom u te verootmoedigen voor mijn aanschijn?-\nzend mijn gemeente heen, dat ze mij dienen!-"
    },
    {
      "verse": 4,
      "text": "want als u weigert om mijn gemeente heen te zenden,\nzie, dan zal ik morgen de sprinkhaan in uw gebied doen komen;"
    },
    {
      "verse": 5,
      "text": "overdekken zal hij het oog van het land;\nmen zal niet bij machte zijn het land te zien;\nopeten zal hij het overblijfsel dat is ontkomen,-\nwat u rest uit de hagel;\nkaalvreten zal hij al het geboomte\ndat voor u uit het veld was gesproten;"
    },
    {
      "verse": 6,
      "text": "vol zullen uw huizen zijn en de huizen van al uw dienaren\nen de huizen van heel Egypte,\nzoals uw vaderen en uw vaders vaderen niet hebben gezien\nvanaf de dag\ndat zij er zijn op de – rode – grond\ntot op deze dag!\nHij wendt zich om en trekt uit, bij Farao vandaan."
    },
    {
      "verse": 7,
      "text": "Dan zeggen Farao’s dienaren tot hem:\ntot wanneer zal híj ons ten valstrik wezen?-\nzend die mannen heen\nen laten ze de Ene , hun God, dienen;\nweet u nóg niet\ndat Egypte verloren is?"
    },
    {
      "verse": 8,
      "text": "Men laat ze terugkeren,\nMozes en Aäron, naar Farao,\nen die zegt tot hen:\ngáát!, dient de Ene , uw God!-\nwie en wie zijn het die gaan?"
    },
    {
      "verse": 9,
      "text": "Mozes zegt:\nmet onze jongeren en onze ouderen gaan we;\nmet onze zonen en onze dochters, met ons wolvee en ons rundvee zullen we gaan,\nwant het feest van de Ene is het voor ons!"
    },
    {
      "verse": 10,
      "text": "Dan zegt hij tot hen:\nmoge de Ene evenzo bij u wezen\ngelijk ik u en uw kroost heenzend;\nziet toch in\ndat er kwaad (op u loert) tegenover uw aanschijn!-"
    },
    {
      "verse": 11,
      "text": "maar níet alzo,\ngaat maar: de weerbaren, en dient de Ene , want dat is toch wat ge vraagt?\nEn men jaagt ze weg\nvan Farao’s aanschijn."
    },
    {
      "verse": 12,
      "text": "Dan zegt de Ene tot Mozes:\nstrek je hand uit over het land van Egypte met de sprinkhaan:\ndat hij zal opklimmen over het land van Egypte,\nen al het gewas van het land opvreten,\nalles wat de hagel als rest heeft gelaten!"
    },
    {
      "verse": 13,
      "text": "Dan strekt Mozes hem uit, die staf van hem,\nover het land van Egypte;\nen de Ene\nheeft een oosterstorm over het land gedreven,\nheel die dag en heel de nacht;\nhet is ochtend geworden\nen de oosterstorm\nheeft de sprinkhaan opgetild."
    },
    {
      "verse": 14,
      "text": "De sprinkhaan klimt op\nover heel het land van Egypte,\nen slaat zijn kamp op\nin heel het gebied van Egypte:\neen zeer zware zwerm;\nvóór zijn verschijning is er niet zo een sprinkhaan geweest als hij,\nen na hem zal er zó een nooit (meer) wezen!"
    },
    {
      "verse": 15,
      "text": "Hij overdekt\nhet oog van heel het land,\nzodat het land verduisterd wordt,\nen vreet al het gewas van het land op\nen alle vrucht van het geboomte\ndie de hagel heeft overgelaten;\ner is niets overgebleven van al het groen aan de bomen en aan het gewas op het veld in heel het land van Egypte."
    },
    {
      "verse": 16,
      "text": "Dan haast Farao zich\nom te roepen om Mozes en Aäron;\nhij zegt:\nik heb gezondigd tegen de Ene , uw God, en tegen u;"
    },
    {
      "verse": 17,
      "text": "nu dan,\ndraag toch mijn zonde deze keer nog,\nen bidt tot de Ene , uw God,\ndat hij tenminste van mij laat wijken\ndeze dood!"
    },
    {
      "verse": 18,
      "text": "Hij trekt uit, bij Farao vandaan,\nen bidt tot de Ene ."
    },
    {
      "verse": 19,
      "text": "De Ene maakt het anders: een zeer sterke zeestorm\ntilt de sprinkhaan op\nen slaat hem de Rietzee in;\nniet één sprinkhaan restte er\nin heel het gebied van Egypte."
    },
    {
      "verse": 20,
      "text": "Maar sterk maakt de Ene Farao’s hart:\ndie heeft de zonen Israëls niet heengezonden!"
    },
    {
      "verse": 21,
      "text": "Dan zegt de Ene tot Mozes:\nstrek je hand uit tegen de hemel,-\ner zij duisternis over het land van Egypte,-\neen duister dat te tasten is!"
    },
    {
      "verse": 22,
      "text": "Mozes strekt zijn hand uit tegen de hemel\nen er is diepdonkere duisternis over heel het land van Egypte, drie dagen lang."
    },
    {
      "verse": 23,
      "text": "Niemand zag meer\nzijn broeder,\nniemand stond op van zijn plek, drie dagen lang;\nmaar voor alle zonen-en-dochters van Israël is er lícht geweest daar waar zij zaten."
    },
    {
      "verse": 24,
      "text": "Dan roept Farao tot Mozes\nen zegt: gáát!, dient de Ene !-\nslechts uw wolvee en uw rundvee wordt vastgehouden;\nook uw kroost gaat met u mee!"
    },
    {
      "verse": 25,
      "text": "Mozes zegt:\nen ú geeft ons offerdieren en opgangsgaven in handen,-\ndie wij kunnen klaarmaken voor de Ene , onze God,"
    },
    {
      "verse": 26,
      "text": "én onze eigen levende have gaat met ons mee:\ner blijft geen hóef achter,\nwant daarvan moeten we nemen\nvoor de dienst van de Ene , onze God;\nwant zelf weten wij nog niet\nhoe wij de Ene zullen dienen\ntotdat wij daar zijn aangekomen!"
    },
    {
      "verse": 27,
      "text": "Maar sterk maakt de Ene Farao’s hart,\nhij heeft hen niet willen heenzenden."
    },
    {
      "verse": 28,
      "text": "Dan zegt Farao tot hem: ga weg, van mij af!-\nwaak voor jezelf:\nje zult niet meer mijn aanschijn zien,\nwant\nten dage dat je mijn aanschijn ziet zul je sterven!"
    },
    {
      "verse": 29,
      "text": "Mozes zegt: zo hebt u gesproken:\nik zal er niet aan toevoegen nóg eens uw aanschijn zien!"
    }
  ],
  "translation": "NB"
}