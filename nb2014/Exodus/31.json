{
  "book": "Exodus",
  "chapter": 31,
  "verses": [
    {
      "verse": 1,
      "text": "Dan spreekt de Ene tot Mozes en zegt:"
    },
    {
      "verse": 2,
      "text": "zie, ik heb bij name geroepen:\nBetsalel, zoon van Oeri zoon van Choer, bij de stam Juda;"
    },
    {
      "verse": 3,
      "text": "ik zal hem vervullen met de geest van God;\nin wijsheid, in verstand, in kennis en in allerlei werk,"
    },
    {
      "verse": 4,
      "text": "om ontwerpen uit te denken;\nom ze te maken in goud, in zilver en in koper;"
    },
    {
      "verse": 5,
      "text": "en in het snijden van steen voor het vulwerk en in het snijden van hout;\nom doende te zijn in alle werk."
    },
    {
      "verse": 6,
      "text": "En ik,\nziehier, ik heb naast hem gegeven\nOholiav,\nzoon van Achisamach bij de stam Dan,\nen in het hart van elke wijze van hart heb ik wijsheid gegeven;\nmaken zullen ze\nal wat ik jou heb geboden:"
    },
    {
      "verse": 7,
      "text": "de tent van samenkomst,\nde kist voor de overeenkomst,\nhet verzoendeksel daarop;\nen allerlei gerei voor de tent;"
    },
    {
      "verse": 8,
      "text": "de tafel en zijn gerei,\nde zuivere kandelaar en al haar gerei;\nhaar altaar voor de wierook;"
    },
    {
      "verse": 9,
      "text": "het altaar voor de opgangsgave en al zijn gerei;\nhet wasbekken en zijn onderstel;"
    },
    {
      "verse": 10,
      "text": "de gewaden voor de eredienst,\nde gewaden voor de heiliging van Aäron, de priester,\nen de gewaden voor zijn zonen om priesters te zijn;"
    },
    {
      "verse": 11,
      "text": "de olie voor de zalving en de wierook van de geurige kruiden voor het heiligdom;\nnaar alles wat ik je geboden heb zullen ze het maken!"
    },
    {
      "verse": 12,
      "text": "Dan zegt de Ene tot Mozes, hij zegt:"
    },
    {
      "verse": 13,
      "text": "jij,\nspreek tot de zonen Israëls en zeg:\necht, mijn sabbatten zult ge bewaken;\nwant een teken is dat tussen mij en u voor uw generaties,\nom te weten\ndat ik, de Ene , het ben die u heiligt."
    },
    {
      "verse": 14,
      "text": "Bewaken zult ge de sabbat,\nwant heiliging is zij voor u;\nwie haar ontwijdt zal de dood sterven,\nja\nal wie op haar werk doet,-\nafgesneden worde die ziel uit de kring van haar medemensen!"
    },
    {
      "verse": 15,
      "text": "Zes dagen\nzal er werk worden gedaan\nen op de zevende dag:\nsjabbat sjabbatoon !,- rustdag, rustfeest!, heilig voor de Ene ;\nal wie werk doet op de dag van de sabbat zal de dood sterven."
    },
    {
      "verse": 16,
      "text": "Bewaken zullen de zonen Israëls de sabbat,-\nom de sabbat te maken voor hun generaties tot een verbond van eeuwig."
    },
    {
      "verse": 17,
      "text": "Tussen mij\nen de zonen Israëls\nis zij een teken voor eeuwig;\nwant in zes dagen\nheeft de Ene de hemelen en de aarde gemaakt\nen op de zevende dag\nheeft hij sabbat gehouden en heeft bezieling gevonden!"
    },
    {
      "verse": 18,
      "text": "Hij geeft aan Mozes,\nals hij ten einde toe met hem op de berg Sinaï gesproken heeft,\nde twee platen van de overeenkomst;\nplaten van steen,\nbeschreven door de vinger Gods."
    }
  ],
  "translation": "NB"
}