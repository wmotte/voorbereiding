{
  "book": "Spreuken",
  "chapter": 1,
  "verses": [
    {
      "verse": 1,
      "text": "Het spreken * Of: woord. van de Ene\ndat is geschied\naan Micha de Morasjtiet,\nin de dagen van Juda’s koningen Jotam, Achaz en Jechizkia,-\nen dat hij heeft geschouwd over Samaria en Jeruzalem."
    },
    {
      "verse": 2,
      "text": "Hoort, alle gemeenschappen,\nwees opmerkzaam, aarde en wat haar vervult!-\nen zij mijn Heer, de Ene , bij u getuige,\nmijn Heer vanuit zijn heilige hal!"
    },
    {
      "verse": 3,
      "text": "Want zie, reeds trekt de Ene weg uit zijn woonplaats;\nneerdalen zal hij en treden over de offerhoogten der aarde."
    },
    {
      "verse": 4,
      "text": "Onder hem smelten dan de bergen\nen zullen de dalen splijten,-\nzoals was voor de verschijning van vuur,\nzoals wateren langs een helling storten."
    },
    {
      "verse": 5,
      "text": "Om de misstap van Jakob is dit alles,\nom de zonden van het huis van Israël;\nwat is de misstap van Jakob,-\nis het niet Samaria?-\nwat zijn de offerhoogten van Juda,-\nis het niet Jeruzalem?"
    },
    {
      "verse": 6,
      "text": "‘Ik zal Samaria maken tot een puinhoop op het veld, tot plantgebied voor een wijngaard;\nik zal haar stenen in de vallei storten\nen haar fundamenten blootleggen;"
    },
    {
      "verse": 7,
      "text": "al haar snijbeelden zullen stukgeslagen worden,\nal haar wijgaven worden verbrand in het vuur,\nvan al haar afgoden maak ik een woestenij;\nwant uit een hoerengift heeft ze die verzameld\nen tot hoerengift zullen zij weerkeren!’"
    },
    {
      "verse": 8,
      "text": "Daarover zal ik weeklagen en jammeren,\nzal ik berooid en naakt rondlopen;\nik moet weeklagen als een draak\nen rouw bedrijven als steppendochters."
    },
    {
      "verse": 9,
      "text": "Want ongeneeslijk is haar geslagenheid,-\nnu die is gekomen tot Juda,\nde poort van mijn gemeente bereikt heeft, Jeruzalem."
    },
    {
      "verse": 10,
      "text": "In Gat moet ge dit niet melden,\nin Bacho,- geween , het niet bewenen;\nin Bet Leafra,- stofhuis ,\nmoet je je wentelen in het stof;"
    },
    {
      "verse": 11,
      "text": "ga voorbij, daar bij u, ingezetene van Sjafier,- schandelijk naakt;\nlaat zij die zetelt in Tsaänan,- uittocht , niet uittrekken;\nde weeklacht van Bet Haëtsel\nontneme u dat men er stilstaat!-"
    },
    {
      "verse": 12,
      "text": "want ziek van zorg om het goede is zij die zetelt in Marot,- bitterheden ,\nnu kwaad van bij de Ene is neergedaald\nnaar de poort van Jeruzalem!"
    },
    {
      "verse": 13,
      "text": "Span het gerij aan de rossen, ingezetene van Lachiesj!-\nhet begin van de zonde was zij voor de dochter Sions,\nja, in jou zijn Israëls misstappen terug te vinden!"
    },
    {
      "verse": 14,
      "text": "Geef daarom heenzendgaven\naan Moresjet Gat,- erfgoed van Gat ,\nde huizen van Achziev,- leugen , als leugengoed\naan Israëls koningen."
    },
    {
      "verse": 15,
      "text": "Nogmaals\nlaat ik de beërver tot je komen,\ningezetene van Maresja,- erflaatster ;\ntot aan Adoelam zal hij komen, de glorie van Israël."
    },
    {
      "verse": 16,
      "text": "Knip je kaal, scheer je glad af\nom je troetelkinderen * Letterlijk: om de zonen van je genoegens. ;\nmaak je kale plek zo breed als die van een adelaar,\nwant ze worden als ballingen van je weggevoerd!"
    }
  ],
  "translation": "NB"
}